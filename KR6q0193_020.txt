# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 19

明白庵銘¶(并序)
余世緣深重夙習覊縻好論古今治亂是非成敗交¶
逰多譏訶之獨陳瑩中曰於道初不相妨譬如山川¶
之有飛雲草木之有華滋所謂秀媚精進余心知其¶
戲然為之不已大觀元年春結庵於臨川名曰明白¶
欲痛自治也瑩中聞之以偈見寄曰庵中不著毗耶
<pb:KR6q0193_SBCK_020-1b>
坐亦許靈山問法人便謂世間憎愛盡攢眉出社有¶
誰瞋於是堤岸輙決又復滾滚多言然竟坐此得罪¶
出九死而僅生恨識不知㣲道不勝習乃收招魂魄¶
料理初心爲之銘曰¶
雷霆發聲萬國春曉聞者不言心得意了木落霜清¶
水歸沙在忽然震驚聞者駭怪合妙日用如春雷霆¶
背覺合塵如冬震驚萬機俱罷隨緣放曠尚無了知¶
安有倒想永惟此恩研味其㫖一庵收身以時臥起¶
語黙不昧絲毫弗差䝉雜而著隨孚于嘉
　　圎同庵銘
<pb:KR6q0193_SBCK_020-2a>
空印之庵圓何所同睨而視之同太虗空弗設戸牖¶
無南北東而庵中人來無所從廓然現前以道為容¶
我此法界遇緣即宗自受用境出生無窮使令服玩¶
地獄天宫各各無礙如空行風我非文殊齒豁頭童¶
以問法來罄折其躬而師應機如隨扣鐘聊觀此老¶
㳺戲神通不起于座瞬兩漆瞳以大千界置于鍼鋒¶
以香水海藏于睫中一切人天之與魚龍不覺不知¶
如盲如聾萬像懽呼聲摩蒼穹天魔外道以手⬤胷¶
欲折困之面為發紅如環輪上尋其始終於是雌伏¶
仰此法雄我雖衰退氣猶如虹未甘見刪終依禪叢<md:KR6q0193_J_020-0671c>¶
<pb:KR6q0193_SBCK_020-2b>
斯文之作蕩除執封當以理勝文則非工溈山之隂¶
磐石可礱書以刻之昭示童蒙
　　覺庵銘¶(并序)
道人聞公以四威儀為庵而以覺名之隨身叢林之¶
别名也余㳺此庵中微塵數劫適今始讀其號如人¶
静坐忽見鼻端心知之而不可以語人名之所解又¶
如風中鼓槖雖有神禹之知莫能分别特相視一笑¶
而已銘曰¶
明暗色空成住壞即大寂滅究竟覺居以名庵是増¶
語而我銘之添注脚如湯消冰無别冰冰湯之相未
<pb:KR6q0193_SBCK_020-3a>
全脱何如睡足百事懶軒納林光鳥聲樂當知今在¶
衡嶽中門外今無覺衡嶽道人撫掌笑軒渠注經不¶
必居牛角
　　如庵銘¶(并序)
吾鄉日公謂余曰吾以經行坐卧為庵以分别塵勞¶
為如且求銘銘曰¶
日用現前隨眠煩惱去之即生如石下草蓋其妄覺¶
取舍顚倒小根怖之冰炭懷抱我以慧眼燕坐黙觀¶
一切異相如珠走盤是時日公非内非外是非死生¶
合成一塊
<pb:KR6q0193_SBCK_020-3b>
　　朴庵銘¶
履長老禪而色貴白老禪有終白不受色道人㳺方¶
學至無學如役六用則思返朴有山可看有飯可飽¶
乃笑諸方何必百巧罏煙未殘跏趺袖手雪䆫無塵¶
鳥啼清晝
　　夢庵銘¶(并序)
㢮擔假寐入大槐之宫嘗王者樂覺來欠申炊未及¶
熟耳輟薪得鹿翳諸隍中俄而忘之意以為夢且行¶
且詠路人用其語而得鹿一以為虚一以為實此世¶
間之論也夢中無女色而欲成辦非實非虚此出世<md:KR6q0193_J_020-0672a>¶
<pb:KR6q0193_SBCK_020-4a>
間之論也衡嶽素公髙行著叢林寄傲一庵而以夢¶
名銘曰¶
一境圓通而法成辦五根不行而意自幻晝思夜境¶
塵劫無間而睫開歛初不出眼知誰妙觀鏡于心宗¶
以世校夢乃將無同為魚泳波為蝶翔空在素曲肱¶
吉祥止躬即庵是夢問井得水即夢是庵緣飯識米¶
於一意地無能無二若見主人夢庵俱棄
　　癡庵銘¶(并序)
衆生以貪瞋癡為三毒三毒之過能致生死諸佛以¶
戒定慧方便觀照而用治之余至龍山翊道人引余
<pb:KR6q0193_SBCK_020-4b>
坐於明䆫浄室之間曰此吾癡庵也翊頎然秀發論¶
議精到余不見其癡之相山雲朝升璧月夜挂翛然¶
無營余不見其癡之理禪者方以精嚴黠慧自矜機¶
辯逸羣勝物其肯甘為癡哉顧虎頭之癡於畫王述¶
之癡於不言率為世傳是好名之癡也上人泯泯與¶
衆卧起不知人間是非榮辱貴賤功利如三世諸佛¶
之白牯可謂之癡雖以自志然余以謂其未能絶對¶
余為之銘又可乎上人之癡不事於名則余之銘於¶
義未失銘曰¶
導師黠慧出三界癡於無癡中致衆生疑未若翊禪
<pb:KR6q0193_SBCK_020-5a>
淡然無為以癡為庵聊以戲之亦有癡侣論癡要訣¶
若見大智紅罏片雪
　　懶庵銘¶(并序)
放似狂静似懶學者未得其眞而先得其似山林雲¶
壑之人狂放一致静懶同川然胷次涇渭笑時眞率¶
瞭然得於眉睫之間融懶亦能負米瓚懶亦能拭涕¶
安懶亦能牧牛未能眞懶也者南州仁公以勃窣為¶
精進以哆和為簡静以臨髙眺逺未忘情之語為文¶
字禪然則結庵自藏而名以懶殆非茍然甘露滅為¶
作銘曰<md:KR6q0193_J_020-0672b>¶
<pb:KR6q0193_SBCK_020-5b>
惟融與安品坐客瓚於禪林中是謂三懶秀媚精進¶
辯慧擔板唯道人仁俱透此患水不洗水眼不見眼¶
以之名庵蓋亦泡幻鳥啼華笑日用成辦睡起密傳¶
露芽一盞
　　墮庵銘¶
心非言傳則無方便以言傳之又成瑕玷蓋言不言¶
俱名汚染飲光華笑智海簟巻非言不言驚如掣電¶
異哉曹山法幢特建以墮一字雪諸情見在聖非貴¶
在凡非賤雜之不藏著之難辨二乗骨驚十地魂戰¶
而解空子乃圎笑靨善刀藏之不露鋒燄不動聲氣
<pb:KR6q0193_SBCK_020-6a>
降伏魔怨
　　喧寂庵銘¶(并序)
髙安居士王詢温甫和易寡欲靖專無營特刻意事¶
佛精嚴弗懈雖年運往矣而視聽聰明惟履無玷故¶
聲稱閭里雲庵道價值天下元豐間㳺金陵舒王施¶
第為寺以延叢林號内外䕶元祐初退休來歸説灋¶
於洞山九峯温甫忘冠巾而師事之其法嗣佛照禪¶
師惠泉者與之交善自泉住上都名刹士大夫有稀¶
見之者而與温甫日親法喜偈語酬唱不絶豈所謂¶
千里同風者乎政和七年秋結制對其所居名曰喧
<pb:KR6q0193_SBCK_020-6b>
寂余適以事至訪之温甫方負暄閲經置巻坐語語¶
少而理多於是自媿覊官四方畏首尾思蟬蜕垢紛¶
縱浪閒曠而不可得乃銘其庵而去銘曰¶
孰談無生唯老居士孰為聽徒團欒妻子以諸塵勞¶
而作佛事視其家風老龎是似名聞諸方流輩追崇¶
餘四十年一節保躬老則結屋置闤闠中即喧而寂¶
蓋將無同賢哉斯人不二於物蹇寓于世莫知歸宿¶
我睨而視亦見彷彿出生太虚陶鑄魔佛
　　破塵庵銘¶(并序)
道人堪師庵於水西南臺之下名曰破塵為之銘曰<md:KR6q0193_J_020-0672c>¶
<pb:KR6q0193_SBCK_020-7a>
取大經巻破此一塵何以破之智為斧斤塵非斷空¶
可破非有了然而知空亦不受異哉湘麓庵此老堪¶
視其庵名如車指南堪雖可即語黙弗及如指自觸¶
如眼自覿
　　報慈庵銘¶(并序)
武寧西峯⬤上人年方妙而孝思度越流輩父母喪¶
則重于墳所旦夕誦唄以時臨遂自名其庵曰報慈¶
嗚呼⬤可謂知如來大師律我比丘之意經豈不曰¶
孝名為戒乎余謂其所為有補於名教乃為之銘曰¶
竹叢生謂之慈竹烏返哺謂之慈烏豈吾含齒而戴
<pb:KR6q0193_SBCK_020-7b>
髪乃彼烏竹之不如故有終天之痛心再折而情枯¶
蒔松楸以上雲雨就樹隂以縛屋廬營出世之冥福¶
生五濁之芙蕖知輪珠以行道明月■皎其影孤念¶
此風之可尚聊以起精進而激懦夫
　　甘露滅齋銘¶(并序)
政和四年春余還自海外過衡嶽謁方廣譽禪師館¶
于靈源閣之下因名其居曰甘露滅道人法太請曉¶
其説余曰三祖北齊天平二年得法於少林隱于⬤¶
山終身不言姓氏老安隋文帝開皇七年括天下私¶
度僧尼驗勘安曰本無名遂遁于嵩山二大老厭名
<pb:KR6q0193_SBCK_020-8a>
迹之累而精一其道蓋如此余寔慕之乃為之銘曰¶
吾聞甘露食之長生而寂滅法乃有此名寂滅而生¶
谷神不死唯佛老君其意如此我本超放憂患纒之¶
今知脱矣鬚髪伽梨安遁嵩少璨逃潛霍是故覺範¶
老于衡嶽山失孤峻玉忘無瑕當令舌本吐青蓮華
　　明極齋銘¶(并序)
太原王健伯强名臣惠公之子皇叔嘉王之壻方壯¶
年則能棄官學道閲首楞嚴經至餘塵尚諸學明極¶
即如來歎曰此如來之訓而余之志也願以明極名¶
其齋而乞銘於余銘曰<md:KR6q0193_J_020-0673a>¶
<pb:KR6q0193_SBCK_020-8b>
有而尋求癡暗所囿得而驚異智濁之咎濁澄暗徹¶
自覺成就如人目睛一塵不受開睫譬生明發寄根¶
歛睫譬死暗不能昏聖師眞慈開此妙門睥睨不入¶
夫豈知恩枵然丈室中置匡牀經行宴坐晨燈夕香¶
勿使邪念蔽常寂光
　　夢蝶齋銘¶(并序)
龍舒陳顯仁和粹而喜客慈祥而樂善宗族朋友皆¶
稱之余以怡然居士之齋為夢蝶而為之銘曰¶
浩蕩之春萬物發飾淮山花開麗其風日蛺蝶何為¶
栩栩自適朱門青鞍羣色棊布富貴鼎來賔客鴛鷺
<pb:KR6q0193_SBCK_020-9a>
居士欠伸蘧然而寤嵗時獻夀舉杯怡然墮幘一醉¶
其樂也天紛紛萬緒成我日用睨而視之開睫之夢
　　明極堂銘¶(并序)
道人法太少年追隨翰墨所與逰多一時顯人晚居¶
衡嶽一衲窮年垂涕捫蝨猥衰坐睡守糞罏煨芋直¶
名其所居為明極取首楞嚴餘塵尚諸學明極即如¶
來義欲以道人坐進此道為之銘曰¶
見明之時此見明者縁明開⬤則見暗時此見暗者¶
不明自發見則常明寄根成就見豈明生暗能昏否¶
我觀明暗尚難掩藏豈生死門乃欲存亡惟道人太
<pb:KR6q0193_SBCK_020-9b>
以壁為口全機現前不落滲漏
　　昭昭堂銘¶(并序)
虎城永上人㳺方晚館漳水上藍余適還太原見之¶
話臨川舊㳺累日不厭時方解王事縱望雲山神魂¶
若飛動而亦有落葉之興曰欲於崆峒之下作堂昭¶
昭名之而乞言於余為之銘曰¶
維塵勞海是無明窟衆生以之生死出沒而此昭昭¶
首出萬物廓然十方寂湛徧周目雖可見而不可求¶
倩汝名之為物之尤一堂收身丈尋之闊歛目大千¶
都寄毫末乃欲見見如鹿方渇大哉此法明白坦夷<md:KR6q0193_J_020-0673b>¶
<pb:KR6q0193_SBCK_020-10a>
昧者迷失知者得之故甘露滅為作銘詩
　　要黙堂銘¶(并序)
南楚山水湘西為甲湘西法席保寧為甲余既幸館¶
于其中無别職事一堂窅然終日卧聽樓鐘而已則¶
又以今寂為甲乃名其堂曰要黙為之銘曰¶
此無比法如難信珠雖曰得之非實非虚黙而未説¶
豈有説乎虜中吾趾矢貫其膺即⬤汝父遺我杯羮¶
直中有曲令爾當行是法平等無有髙下定當作佛¶
普告來者而常不輕乃遭詬罵其珠圓徹内外俱定¶
自牖見子呼之聽瑩顧其糞除則肯受命自是而觀
<pb:KR6q0193_SBCK_020-10b>
則有綱宗以火觸火鍜凡聖銅縱使自返窒使求通¶
面壁而坐理鉏而扄要使求者鼻直眼横是為大智¶
破滅無明提婆祖以無所嗜好祈神求信自貶其道¶
校此兩士則為顚倒湘西之麓古屋數椽卧聽樓鐘¶
餞吾華顚謂終不説夫豈眞然
　　一麟室銘¶(并序)
南臺禪師昭公住山之眀年新其丈室而以一麟名¶
之使叢林想見哲人之遺風餘韻也甘露滅某為銘¶
曰¶
麒麟之性不可繫覊非如犬羊可驅東西有大比丘
<pb:KR6q0193_SBCK_020-11a>
人類精竒在驅烏中服勤祖師及其將化使之尋思¶
賞其神駿思則有辭衆角一麟遷其以之禪師昭公¶
來自大溈分空印澄名譽日馳顧瞻山川憮然嗟咨¶
想其髙風屋宇故基以麟名室非茍然為佳羽百鳥¶
宗教日衰庶異人出支此頽隳耆闍倚天勝氣華滋¶
當磨雲根刻此銘詩
　　宜獨室銘¶
金沙僧道明勤道如智海事師如小朗機陪清衆於¶
宿徳寮之後别開小室僅可容膝日晏寂其中昔偉¶
禪師在黄檗親老積翠其静住政如此人問其故答<md:KR6q0193_J_020-0673c>¶
<pb:KR6q0193_SBCK_020-11b>
曰聚語
　　藏六軒銘¶(并序)
端首座從吾磊苴兄逰有年方埋光彩禪林而學者¶
巳相仍矣開軒於室之後乞名於余余爲名曰藏六¶
且以諷後學事虚名爲實効者耳銘曰¶
寡欲養心以直養氣抱其徳全⬤以蟬蜕情緣峥嶸¶
欲犬怒吠端方藏六攫摶無地學者闐門佇思擬議¶
如大火聚不㝛蚊蚋我觀此老非愚非慧人趨所爭¶
師取其棄
　　俱清軒銘
<pb:KR6q0193_SBCK_020-12a>
曉雲滅盡羣山蒼然倚杖凝睇如開青蓮夜籟以寂¶
繞除流泉曲肱而聽如鳴朱絃有大禪衲不礙見聞¶
以雲門印印空成文對是浄境深炷爐熏人牛兩亾¶
蓑笠具存
　　解空閣銘¶
以色礙眼鏟其雲山以聲聒耳惡禽間關有大開士¶
倚欄㣲笑以眼聞色以耳觀鳥石屛玉立泉以珮鳴¶
乃知解空不離色聲
　　宜獨巖銘¶(并序)
余性喜笑傲不了人之愛憎比坐譁衆人所鄙棄飯
<pb:KR6q0193_SBCK_020-12b>
餘曳杖山行路窮則反㑹意植杖莞然一笑響應山¶
谷之西崦幽竒可愛有巖西向洞如側磬中有石碪¶
僅容坐卧而附巖左右偏生脩竹余毎至此終日忘¶
歸既久因名其巖曰宜獨乃為之銘銘曰¶
幽巖如磬側立山腹中有石牀砥平而綠我來忘歸¶
卧聽風竹夫物得宜如眉暎目幽居情閑乃名宜獨¶
一頃之陂清飲兩鵠得其所哉此詩可錄
　　座右銘¶
行與邪分途居與正為隣於中有取捨此外無疎親¶
此為朝市者言之肥家以忍順全交以簡恭好學如<md:KR6q0193_J_020-0674a>¶
<pb:KR6q0193_SBCK_020-13a>
不及求名如儻來此為山林者言之大丈夫當期出¶
生死生死皆由心所造心滅生死乃壊心滅則髑髏¶
是水心生則爪皮是罪淵乎妙哉一念不生即入無¶
垢三昧
　　延福寺鐘銘¶(并序)
梁武帝假寳公神力見地獄相問何以救之寳公曰¶
衆生定業不可即滅唯聞鐘聲其苦暫息耳武帝於¶
是詔天下佛廟擊鐘當舒徐其聲欲以停苦也宜豐¶
李元與弟施延福院大鐘願資延母夫人周氏夀祺¶
且雪夙障余以謂李氏知所施矣晉許遜白日僊去
<pb:KR6q0193_SBCK_020-13b>
天詔書曰赦汝不事先祖之罪佳汝施藥呪水之功¶
夫施藥呪水脱人於苦者也唐崔祐甫本貴且夀以¶
任情殺戮囚繫不釋遂不夀囚繫殺戮置人於苦者¶
也嗚呼夀固無象脱人之苦則増置人於苦則損夫¶
鐘之功利博大昭著者也以之為施周氏之辠滅夀¶
延理有固然者矣因為銘曰¶
衆生大夢營黑業玲瓏擊鐘與開睫功徳之大吾敢¶
喋願移慈母離障結如聲度垣即超越孝哉伯仲俱¶
勇决依仗佛力等痛切如取寓物執劵牒願夀慈母¶
春在頰如鐘常撞無盡竭政和甲午夏五月誰為銘
<pb:KR6q0193_SBCK_020-14a>
之甘露滅
　　童耄竹銘¶(并序)
霜筠粉節貫四時而不凋者竹之性也然憐孝子之¶
泣則為之冬茁憫忠臣之誓則為之倒植余聞心之¶
精微不可以言傳而可以事著是二者非忠孝之著¶
乎潛庵老人戲植獨竹於庵南之壁隂朞月而筍茁¶
蓋老人以虚心集道以髙節荷法所致亦精誠之驗¶
也余以童耄名之又為之銘曰¶
渭川千畞潛庵一竿俯視盛衰禀然嵗寒筍茁于夏¶
解籜頴異頎然扶疎如老攜稚根豈終獨乃生横枝<md:KR6q0193_J_020-0674b>¶
<pb:KR6q0193_SBCK_020-14b>
如其道茂有子嗣之髙情不羣安樂霜雪風來有聲¶
是隨宜説
　　魯公玉器銘¶
二乘馬麥為法忍饌我觀是法縱横轉變皆即一心¶
靈妙所現覺知見聞一一成辦色空眀暗一一如幻¶
設物譬道古聖所羡初無大小之與貴賤是故此輪¶
眞浄所建
　李徳茂家坐中賦諸銘¶
　　阮咸銘¶
有晉竒逸製為此器以姓名之蓋琴之裔物趣幻假
<pb:KR6q0193_SBCK_020-15a>
形因變遷但餘至音則無陳鮮
　　琴銘¶
材出餘燼桐生晚林見之意消矧聞其音朱絃發越¶
夜堂秋深如見古人如得我心
　　鏡室銘¶
種性清瑩出塵風度開扉見之眞常流注妍者所欣¶
媸者所惡勿使癡兒呵出昏霧
　　端硯銘¶
破韜玉之蒼石出孕金之晴川解碧谿之封褁割紫¶
雲之芳鮮從連眉之僊子供倒流之詞源
<pb:KR6q0193_SBCK_020-15b>
　　歙硯銘二首¶(并序)
東坡得唐林夫歙硯絶妙然其心甚隆坡惜之以向¶
林夫曰琢硯者欲磨平其隆百年之後用之方為妙¶
耳¶
外儼豐碩中含清堅而質常潤如舌有泉滑足金灮¶
碧生霧曉平其微隆多年方妙
體切玉潤膚刷絲文書城之友歙谿之珍貌貴端重¶
徳貴粹温是故覺範於硯亦云
　　五老硯銘¶(并序)
杜季揚奉使湘南過九江見廬山而愛之得拳石於<md:KR6q0193_J_020-0674c>¶
<pb:KR6q0193_SBCK_020-16a>
九嶷山之下類五老峯有坳其痕如硯季楊欣然置¶
几案間名之曰五老硯余觀之於南楚門舟中為之¶
銘曰¶
廬山五老寒翠倚天公嘗過之望見垂涎朅來幽夢¶
時歷其顚九嶷之下得石如拳二三君子聚⬤比肩¶
豈其逰戲分身則然下有坳處形如玉淵疑有神龍¶
風雷播掀以當吾硯刷其芳鮮醉中落筆粲然雲煙¶
我作銘詩擘窠為鐫袖歸中朝為好事傳
　　王裕之求硯銘為作此¶
吾聞大梁之東郭有硯臺焉而自然成坳淵挽九江
<pb:KR6q0193_SBCK_020-16b>
之水以爲滴聚桐柏之色以爲煙借温江卓筆之峯¶
以蘸其尖展青天以爲紙書吾餞君之詩情與曠野¶
以相連吾輩畱滯南楚思上國而未得以還轅雖然¶
㑹當與君握手州橋踏月以話湘川是時君必折蟾¶
宫之桂我亦⬤金紆紫揖讓于人主之前此言蓋理¶
有固然非狂且顚也
　詞¶
　　和陶淵明歸去來詞¶
歸去來兮是處有山皆可歸念纏綿其世故忽感悟¶
而増悲精誠烱而未泯齒髪逝而莫追想比隣之驚
<pb:KR6q0193_SBCK_020-17a>
愕疑昔人而竟非逢斷橋而植杖渉淺瀨而搊衣轉¶
犖确之深壑開機杼於尋微㝛雨初霽山氣如犇紛¶
然落葉滿我衡門少喜翰墨餘習尚存如撫無絃如¶
持空樽有詩情以寄目無憂色之在顔皆遇緣而一¶
戲則何適而不安顧風物之閑美忻幽鳥之關關揜¶
殘書而意消偶歛目而深觀還諸緣以俱盡廓然獲¶
其無還譬如人經故鄉情戀戀而盤桓歸去來兮請¶
畢生於此㳺佳退藏於不言使來者之自求如薪竭¶
則火滅知愛盡而無憂雖鯤鵬之小猶聽其自化則¶
此道其可以告於朋儔笑我閲世如川行舟少折困<md:KR6q0193_J_020-0675a>¶
<pb:KR6q0193_SBCK_020-17b>
於憂患老安樂其林丘嗟學者之畏影蓋餘波之末¶
流茍就隂則影滅妄自釋而心休已矣乎吾吐斯言¶
非其時聞者聽瑩皆遲畱以鍼投水今無之古人不¶
可見來哲亦難期省雜念之妨道如良苗之日耔當¶
閉關而觀壁盍捐書而止詩不取於人而自信如子¶
得母復何疑
　　溈山空印禪師易本際庵為甘露滅以書招予
　　　歸隱復賦歸去來詞¶
歸去來兮溈山有人呼我歸碧暮雲之凝合空夜鶴¶
之怨悲省一念之有差雖百悔其何追探蟻穴之意
<pb:KR6q0193_SBCK_020-18a>
適俄夢覺而知非幸牛羊之弗踐有墜露之霑衣恨¶
無前知之明及未著而知微緬懐萬峯如蹲如犇而¶
煙霏開窈窕其門東庵西井古迹猶存俯拾枯松旋¶
安茶樽竝兩山之寒翠煮萬仞之潺顔想鍤鍬之寂¶
子對牧牛之懶安妙機鋒之雖觸無生死之相關挹¶
前輩之宏規揆今事而黙觀唯空印之中興取髙風¶
而追還耿終力之弗寐心欲絶而桓桓歸去來兮永¶
結無情之㳺蓋大欲之已去復於世而何求笑朝三¶
而莫四紛衆狙之喜憂愛芙蓉之倚天勢獨立而無¶
疇昔尚反顧今則覆舟弓精盡於九年履考祥於一
<pb:KR6q0193_SBCK_020-18b>
丘巻正宗而懐之悲末學之横流如韓信之已死而¶
其心豈眞休已矣乎溈山吾歸今其時如魚縱壑不¶
可畱今而不歸欲何之行以到為是食以飽為期雖¶
靈根之深宻䕶空慧以培耔聽耆年之夜語誦諸衲¶
之清詩知沙纕之非飯情斷意訖復何疑
　賦¶
　　王舍人宏道家中蓄花光所作墨梅甚妙戲為
　　　之賦¶
水蒼茫而春暗村窈窕而煙暮忽微霰之濺衣驚一¶
枝之當路蔕團紅膏之蠟色染薔薇之露柔風飄其<md:KR6q0193_J_020-0675b>¶
<pb:KR6q0193_SBCK_020-19a>
徐來暗香滅而復著待黄昏之雪消看東南之月吐¶
何嬋娟之殷勤獻清妍之風度方其開也如華清之¶
出浴矯風神其轉顧蓋天質之自然宜鉛華之不御¶
也及其落也如朝陽之奏曲學回雪而起舞乃僊風¶
之體自輕非臭夷之藥能舉也怪老禪之㳺戲幻此¶
華於縑素疑分身之藏年每開巻而竒遇如行孤山¶
之下如入輞川之塢念透塵之種性含無語之情緒¶
豈君王寵我太甚致我不得僊去者耶
　　龍尾硯賦¶(并序)
予所蓄龍尾硯比他硯最賢龔徳莊從予乞曰此石
<pb:KR6q0193_SBCK_020-19b>
宜㝛玉堂豈公所當有耶既以與之又戲為之賦其¶
詞曰¶
栁子嘗有言曰硯之美者唯青石最賢而綘石次焉¶
自綘青而下蓋亦不數而世亦無傳何温然之子石¶
出髙要之晴川方其始造也祠中牢以匃祐犯驚湍¶
之洄漩探萬仞之崖腹取勁石之堅圓裹碧草以徑¶
出割紫雲之明鮮縈金縷扵廓岸張鴝目於坳淵於¶
是房以玉室而綈以錦衣名以虚中而以居黙字之¶
適風櫺之春晝偶莫逆於書幃管城子方䝉茸而落¶
㡌燕客儼峩峩之豐頤愛知白之盡展其底藴而看
<pb:KR6q0193_SBCK_020-20a>
君答煙霞之譚詞粲古今於立頃而觀者若未始與¶
聞而有知以其有是之徳故君子見録而不遺也蓋¶
嘗罥網而出鯉昭以佳瑞而生之涸於順山而鴿致¶
浴於越池而水緇姿端重而有墨侯之封⬤微坳而¶
作郎官之狀逸干闐青鐵之羣秀蟾蜍玉器之上又¶
嘗汚盧攜之怒裾印太眞之醉掌泮紫金於藥鼎鎗¶
清聲於書幌殆其棄而弗用也猶贐餘骸於弟子瘞¶
朽骨於草莽而狂生乃以鐵竊其名而市工仍以瓦¶
肖其像由此硯之難致故紛謬偽之欺誑也顧予此¶
硯之清堅出於歙溪之湄水乃陋南荒之彘肝而竊<md:KR6q0193_J_020-0675c>¶
<pb:KR6q0193_SBCK_020-20b>
自比於龍尾勻數寸之秋光温一片之和氣疑初得¶
於魯祠何朴美之如此從予㳺亦有年愛其忍垢之¶
類已嗟所値之不遭紛白眼之相視獨一龔之可人¶
輙傾蓋而見喜將提攜而去歸置玉堂之棐几稔亨¶
奮而逃窮脱怒罵之焚毁終未免腹洞於暮年而猶¶
勝支牀於壯嵗子行勉矣予將觀子與管城輩耕於¶
無所不知之鄉而至豐年之義理也已
石門文字禪卷第二十<md:KR6q0193_J_020-0676a>¶
<pb:KR6q0193_SBCK_021-1a>
石門文字襌卷第二十一¶
　　　宋江西筠溪石門寺沙門釋德⬤覺範著¶
　　　　門人覺慈編錄　西眉東巖旌善堂校¶
　記
　¶　⬤
