# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 27
<pb:KR6q0193_SBCK_028-1a>
# SB1_1022-002.png
石門文字禪巻第二十八¶
　　　宋江西筠溪石門寺沙門釋德洪覺範著¶
　　　　門人覺慈編録　西眉東巖旌善堂校¶
　¶䟽
　　請悟老住惠林¶
瑞光表裏渾圓珠遺影迹淨慈縱横無礙玉立精嚴¶
兩翁皆化行京華一旦遂道徧天下毎追惟其高韻¶
邈難繼其後塵欲扶雲門已墜綱宗誰決先師未了¶
公案恭惟某人淨慈真子瑞光嫡孫言行信於叢林¶
聲價重於呉越無生之句善嬰兒哆啝法門獨脱之
<pb:KR6q0193_SBCK_028-1b>
機入師子奮迅三昩願膺睿㫖來振祖風施大士法¶
喜之珍洗小根禪誦之垢幸囘法馭成就勝緣¶
　　又諸禪䟽¶
常光現前廓周沙界大智成就不隔纎毫自然蟬蜕¶
根塵之間安用龜藏語黙之外當有逹識共賞此音¶
伏惟某人正眼甚明道根久固綽有逺韻爰自妙齡¶
雲行鳥飛川流嶽峙觀其措置實宗門之爪牙見其¶
施張蓋法窟之頭角以身狥道當無繫於去留爲法¶
求人豈有拘於喧寂所期甚大幸母固辭¶
　　請杲老住天寧
<pb:KR6q0193_SBCK_028-2a>
雲門之句裏呈機粲玲瓏之鉼芥洞山之正中妙叶¶
走圓轉之盤珠持臨濟之門風行黄檗之照用奪人¶
境於棒下分賔主於喝中三宗盛集於帝京諸老大¶
揚於佛事伏惟某人道韻拔俗英姿逸羣披沙得金¶
剖石逢玉識黄龍窟中頭角振青鸞溪上風雷十年¶
之幽蘭林香一旦之穎錐囊露主張法席厭飫名山¶
毎欲晦藏輙自昭著其自治雖無求於世然寓世當¶
循緣而行奚必山林終勝朝市今者覺天梵侶上國¶
寶坊佇法馭以重臨期宗風而大振遙知起定因緣¶
助發慈心想見肯來龍象擁隨高歩<md:KR6q0193_J_028-0715b>¶
<pb:KR6q0193_SBCK_028-2b>
　　山門䟽¶
嵩山宏别傳之宗終依帝里天台修逺舉之行尚遊¶
人間觀其迹若未棄世緣論其心則深尊法道蓋至¶
人度生初不泥其出處菩薩護念亦將泯其靜喧仰¶
前鑑之昭然冝後昆之取法恭惟某人卓有實行號¶
稱飽參冰霜居懐嚴汵照物平生刻苦於道諸方信¶
服其誠其閲世也如風行空去來無礙則循緣也如¶
月印水成破因時昔懷雲泉終老之歸偶爾西去今¶
念王臣外護之意翻然北來期擊電機鋒重施使正¶
法眼藏不滅
<pb:KR6q0193_SBCK_028-3a>
　　請靈源外座¶
香象本狂依寶坊而馴伏怒虎方鬭遇禪者之解紛¶
顧惟齒髪之所慙曾彼性靈之不若聞斯妙義皈命¶
慈嚴恭惟某人如月在天非猒汙而匿照如雷振物¶
豈擇地而發聲閙傳法馭之肯來故已輿情之喜愜¶
雲山在目何妨掉臂即行龍象擁隨正好逢場作戲¶
副我有求之懇願開無礙之門¶
　　請一老外座¶
真誠所置聖果證於履聲正信之深空義現於猊座¶
況隣清淨之境親瞻知識之儀恭惟某人華藏親孫
<pb:KR6q0193_SBCK_028-3b>
佛印嫡子晨鐘暮鼓揮雙劒之鋒鋩水鳥樹林露臥¶
龍之頭角法不孤起此爲時節之因緣大衆必臨願¶
聽緒余之謦欬¶
　　請山老住雲巖¶
敷演佛乗資延睿筭僉求逹識成就勝緣振列聖已¶
墜之綱宗行初祖不傳之正令真非掩僞㫄徇道俗¶
之言公則生明特用叢林之議伏惟某人隨機説法¶
藉教悟宗名爲東林横枝其實泐潭正脉少時横行¶
海上老來古寺城隈惟以薪而續牀分栽田而博飯¶
然唯雲巖勝刹實曰江國上游宗㫖之淵源緇衲之<md:KR6q0193_J_028-0715c>¶
<pb:KR6q0193_SBCK_028-4a>
都㑹鳯山歸去瓶盂是處爲家猊座重登竿木逢場¶
作戲請提雅曲大衆欣聞¶
　　請藥石榜¶
耆年日已凋䘮叢林今遂寂寥王官玉石俱焚學者¶
涇渭不辨謂之受道其實走名賴老成之典刑爲後¶
昆之䡄範恭以新命某人滴水滴凍知果知因唯顯¶
晦水到渠成使魔外風行草偃一叚勝事千目同觀¶
龍蜃沙頭最初解開布袋鳯凰山下末後把定牢關¶
道不虚行法固如是特致谿蘋之具以表山門之儀¶
欣然肯來豈勝幸甚
<pb:KR6q0193_SBCK_028-4b>
　　請崇寧茶榜¶
出則爲人興化是何心行不如諸佛曹山空熱肺腸¶
雖然二老英雄未免一場敗闕欲圓道眼别有妙門¶
恭惟某人本色鉗鎚逸羣聲價現成活計更不覆藏¶
肅道者白牯牛兒騎來露地南褊頭赤班蛇子拈出¶
驚人大光西祖之機上祝南山之壽清風江上孤舟¶
不渉程途明月洲頭一句却分賔主寶坊在邇香飯¶
具陳將開選佛之場願受最初之供現前法侶同賜¶
證明¶
　　請逍遙宜老茶榜
<pb:KR6q0193_SBCK_028-5a>
寶几珍御特興同體之大悲白牯狸奴更入徧行之¶
三昧要當語絶滲漏不令機昧始終如百花醴味絶¶
中邉如三㸃伊勢分賔主惟靈源洞明此㫖坐昭黙¶
獨提正宗雅聞宜公禪師久親此老法席長眉尊者¶
爭傳親見佛來大耳沙彌自謂久辭祖矣浮塵滅盡¶
化愛憎爲平等之光大用現前投同異入寂滅之海¶
一言相契千里同風敢違十方蘭若之規敬薦一㑹¶
伊蒲之饌衆所欽佇儼然肯臨幸甚¶
　　請凖和尚住黄龍¶
磨甎庵畔言囘智照之光選佛堂前喝下證心之第<md:KR6q0193_J_028-0716a>¶
<pb:KR6q0193_SBCK_028-5b>
是續諸佛之壽命爲大法荷擔之叢林興自江西家¶
世獨聞天下老南設三關之問勃然中興關西藏一¶
㸃之機窅然深逺恭惟某人關西真子老南的孫貶¶
剝諸方踈通正脉自石門而遷幕阜如别業而歸故¶
園不離先祖道場旃檀林無别樹復唱舊時雅曲優¶
鉢華已重開便請拈提不勞辤讓¶
　　請湘公住神鼎¶
道不可傳則釋迦不當饒舌法如可説則維摩豈得¶
無言賴離微不犯之鋒機决祖宗未了底公案要須¶
圓融之士宻開方便之門恭惟某人少小偶家潙山
<pb:KR6q0193_SBCK_028-6a>
寅緣親承空印譬如懶融道者坐致雙峯祖師熏烝¶
見聞霜露成熟蘊醉顯舉足之辯有白雲越閫之機¶
領神鼎之名山適叢林中興之日行雪竇之正令酬¶
王臣外護之恩¶
　　請寶覺臻公住天寧¶
佛之法道世所追崇雖外護付諸王臣然荷負必須¶
龍象咨之於衆愛憎或出於人情公則生明真僞難¶
逃於智鑒來膺妙選果得耆年伏惟寶覺大士臻公¶
以禪寂爲家鄉以翰墨爲遊戲閒房古寺甘畢生於¶
折脚鐺中各夢同牀曾失笑於破頭山下而判府待
<pb:KR6q0193_SBCK_028-6b>
制妙於龎老識丹霞初不出門應歎仲尼知伯雪猶¶
資擊目今日重新法席一時共贊天寧演暢宗乗聚¶
三湘之雲衲祝延睿筭同萬國之山呼¶
　　請&KR0798;公住雲峯¶
有志於立事而事之竟成無心於求名而名之不捨¶
似水滴石積之以日而石自穿如麝匿香覆之以缶¶
而香愈著非形勢之激爾蓋物理之固然恭惟某人¶
東林廣惠之曾孫南嶽慈覺之嫡子撝謙榮利嘉遁¶
叢林王臣悦聞授以傳衣之職道俗勤請願聞飛錫¶
之來龍象畢臨山川改觀昔時把定俗子涴我白㲲<md:KR6q0193_J_028-0716b>¶
<pb:KR6q0193_SBCK_028-7a>
巾今日放行真珠撒出紫羅帳¶
　　請道林雲老住龍王諸山¶
諸方叢社盛莫甚於湘中五派家風傳莫宻於洞上¶
號稱法窟指曰道林蓋旃檀林鬱宻不與荆棘並生¶
則真虎行藏豈容彪兕止住恭惟某人枯木嫡子芙¶
蓉長孫應緣東呉知名南楚金箆刮膜廓開空劫光¶
明寶鑑當臺頓見今時影蹟似暗中之五色如句裏¶
之三&KR0007;願布龍王之大身徧施法雨要知曹源之一¶
滴不離覺場¶
　　雲老送南華茶㮄
<pb:KR6q0193_SBCK_028-7b>
一衲生涯而名聞天子萬夫阡陌而位繼祖師是必¶
於曹溪有大因緣不然乗般若昔所願力時節既至¶
毫髪弗差豈特増宗門之光抑亦爲法乳之慶未忘¶
世禮少展輿情恭惟某人恩踰父母故言所不能形¶
容道絶功勲故意所不能測度雲無限礙寧分嶺外¶
湘中月有照臨豈擇曲江楚水暫駐隨軒之法侶願¶
陳薦鉢之溪蘋想䝉哀憐特有肯諾¶
　　請東明䟽¶
雲門之宗風昔中興於雪竇而雪竇之法派今特盛¶
於臨平聲名振於諸方道德冠於列祖登其法席夫
<pb:KR6q0193_SBCK_028-8a>
豈庸流恭惟某人久遊臨平之門飫聞雲門之曲薄¶
遊南楚混迹東明鉢具笑移大類雲居之簡使符自¶
至未慙潙水之詮朱紫堵觀道俗雲集升堂作象王¶
囘旋則是真顧鑒酬機如師子返擲則不渉離微願¶
赴王臣外護之勤爲揚針水不傳之妙¶
　　請方廣珂老住石霜¶
諸相本空真緣相現有言雖幻法自言傳刹&KR0218;間而¶
徧十方彈指頃而説千偈妙解所寄印證其誰恭惟¶
某人頓悟上乗久臨清衆如月在水而不染似雲出¶
岫而無心車轍峯前復起靈源之浪霜華澗畔重開<md:KR6q0193_J_028-0716c>¶
<pb:KR6q0193_SBCK_028-8b>
枯木之華迺知龍象之擁隨定看山川之改觀幸捐¶
謙柄無事巽牀¶
　　請真戒住開福¶
湖南報慈寺天下選佛場萬指犀顱千楹寶構冝得¶
知見絶倫之士重提佛祖巳墜之綱竊聞真戒禪師¶
徧領名山久臨清衆受敵八面蓋文關西之家風貶¶
剝諸方有英邵武之膽氣袖丹霞劈佛之手藏黄檗¶
陷虎之機流出自己無窮胷襟來决先師未了公案¶
瑠璃缾含寶月紫羅帳撒真珠大振南宗續千燈於¶
將燼囘瞻北闕祝萬壽之無疆
<pb:KR6q0193_SBCK_028-9a>
　　請雲蓋奭老茶榜¶
禪門分江西南嶽之五派後世盛雲門臨濟之兩家¶
至於流末之餘馴成戲論之&KR0618;師承大壞法道䆮微¶
妄庸假我以偷安名實因兹而愈濫坐令洞上之宗¶
風來振湘中之法席果逢神頴爲整頽綱恭惟某人¶
芙蓉嫡孫枯木真子踈通莅衆故遇緣則應折節荷¶
法故律身甚嚴名譽排縉紳齒牙威儀爲道俗指目¶
諠譁沙歩爭傳孤錫之重來狼藉封雲正賴清風之¶
一掃敢薦蘋藻之饌用慶叢林之儀未離旃檀之林¶
一句百味具足行據狻猊之座三玄五位縱横
<pb:KR6q0193_SBCK_028-9b>
　　又藥石㮄¶
坐致王臣之勸請蔚爲緇白之榮觀脱煩籠如蟬蜕¶
塵埃遂深隠如豹藏煙霧敢慶常規之苛禮特陳過¶
午之伊蒲恭惟某人滿腹精神實頭聲價不住城隍¶
聚落久藏禪板蒲團要成保社叢林敢負火刀直裰¶
以雲作蓋故我宗得妙以海爲印故按指發光挾路¶
通途則一日兩兼名刹囘機轉位則四年三易道場¶
重重錦縫解合枯木開花片片赤心果見泥牛入海¶
特迃威重普共證明¶
　　又䟽<md:KR6q0193_J_028-0717a>¶
<pb:KR6q0193_SBCK_028-10a>
觀名實無當而萬法本閑何必不物於物如天地不¶
言而四時自運是謂無功之功所以有言忌犯當頭¶
自然臨機不留朕迹其妙見於此耳孰能神而明之¶
恭惟某人徧領名藍久臨清衆芬芝蘭之聲譽皎冰¶
雪之行藏衣裓謝聚落之氛談笑有山林之韻一音¶
普證萬指齊瞻海印成章檄祖令於教外寶雲作蓋¶
施法雨於人間¶
　　嶽麓爲潙山茶㮄¶
全提祖令則無法無親略在世禮則有恩有義故證¶
真必依於俗諦如解空弗離於色塵故造雨花顯敘
<pb:KR6q0193_SBCK_028-10b>
法乳自裂衣冠以參道剃除鬚髪而爲僧其長養成¶
就之私乃提撕藻飾之意至於曲折皆出愛忘俯顧¶
其微敢稱傳法之嗣仰惟至鑒又貞親敎之師伏惟¶
堂頭大和尚道契天衣法傳智海廓沙界之量故能¶
山收海藏示醫王之心亦畜牛溲馬渤蠅附驥而氣¶
吞千里鈴繫鳶而聲登九霄是之固然人則幸矣躬¶
至針水之地特陳蘋藻之羞螻蟻微誠知慈嚴之易¶
感叢林苛禮愧恩大以難酬重煩四海之勝流共慶¶
一時之佳集¶
　　請圓悟住雲居
<pb:KR6q0193_SBCK_028-11a>
地號雲居非石梁隔分凡境世傳天上有山神常護¶
法幢須求魁壘之耆年來轄英靈之衲子恭惟某人¶
具竪亞頂門之眼行全提祖令之&KR0096;舌覆大千入語¶
言之三昩身分刹海爲遊戲之神通豈暇奪人境於¶
笑中何止分賔主於句内願垂巧便俯徇時機大震¶
海潮之音用祝後天之筭¶
　　請璞老住東禪¶
寺近雙峯地連七澤觀今法席號古叢林師門挺多¶
開巳見之户牖學者益衆横臆斷之干戈紛然江淮¶
遂成阡陌賴有人中師子來爲病者醫王伏惟某人<md:KR6q0193_J_028-0717b>¶
<pb:KR6q0193_SBCK_028-11b>
父事僧龍孫承祖印重建東山法道特&KR0042;西祖宗風¶
電馳三要之機霧合六和之衆慈雲先布增覺苑之¶
光華法雨將傾發道苖之種性¶
　　請璞老開堂¶
曹溪宗於天下而黄梅爲得法之源逹磨祖於神州¶
而東禪蓋付衣之地歴觀先世勃興皆道大德全俯¶
視今時嗣續多名存實廢思得逸羣耆宿追還古格¶
叢林果有老成來膺妙選伏惟某人行業無玷聲稱¶
有聞爲佛印祖印之兒孫共東山西山之雲月旃檀¶
林豈生&KR0142;彫虎穴不容彪玉聚縉紳雲屯緇衲佇一
<pb:KR6q0193_SBCK_028-12a>
音之雷震特揚古佛之風同萬國之山呼仰祝後天¶
之算¶
　　浴佛二首¶
已届三時之月方議制僧&KR1787;惟四海之心皆欣浴佛¶
顧兹堪忍之世復現優曇之花幸瞻貫日之光榮受¶
九龍之雨百神讚歎萬衆歡呼異世今時祈勝緣之¶
無盡人間天上願此㑹之常逢¶
世尊成道先浴香水天王跪歎首獻乳麋仰前哲之¶
遺塵修後來之故事¶
　　祈雨
<pb:KR6q0193_SBCK_028-12b>
秋夏之交豐凶其辨稻秔植而未粒天日融而益烝¶
乞命真乗肅祈景貺惟覆載之父母將呼吸其風雲¶
願興無礙之慈副此有求之懇¶
　　謝雨¶
天道難知妄瀆凶豐之請聖慈易感下昭螻蟻之誠¶
天澤不貲輿情甚慶唯確然在上者實民父母止忍¶
感而遂通故如世蓍龜果從其願心知其幸詞不■
　¶　¶祈晴¶
淹旬積雨方深傷稼之憂歸命至人願遂有秋之樂<md:KR6q0193_J_028-0717c>¶
<pb:KR6q0193_SBCK_028-13a>
仰䝉慈惠鑒此悃誠收廓野之層雲照麗天之杲日¶
生民飽煖仰瞻天地之仁詔事簡稀實賴慈悲之力¶
　　抄華嚴經¶
四天下微塵偈句百河沙光明身雲聚而爲秘宻之¶
藏傳之於震旦之土二乗所不能了解衆生其安得¶
見聞而棗柏示其悲増以翰墨而爲佛事造爲大論¶
光贊佛乗方今紙墨之費不及百千而道路之逺纔¶
登五驛集百安之道種共開喜慧之褔田當施積而¶
能㪚之心成就卓然不朽之事儻䝉垂允幸注芳衘¶
　　化藏
<pb:KR6q0193_SBCK_028-13b>
五天袐軸三藏微言結集本藏於龍宮流傳幸出於¶
人世唯䨥峯之福地蟠萬礎之寶坊獨經藏之弗修¶
如面目之有疾議將重建倚辦衆檀願歡喜以聽從¶
庶莊嚴之成就菩提園内共輸一雨春囘香積臺前¶
果見十分月滿¶
　　抄藏經¶
無漏智所演之妙語實世福田有作心所發之志誠¶
乃人道種耒之則善道巳爲時雨耨之則勝緣盖其¶
良農致爵祿壽考之有年使子孫慶流之無極視其¶
因果粲如日星儻三世如來爲不欺乃一切衆生爲
<pb:KR6q0193_SBCK_028-14a>
有賴幸䝉垂允㸃筆疾書¶
　　重修雲庵塔¶
蛙朝遷而莫還弗忘其本烏羽成而反哺盖知其恩¶
何含齒戴髪之可觀曾哺烏田蛙之不若唯雲庵之¶
居廡棊布名山而卵塔之已頽陵夷蒼野室有朽貫¶
廪有陳紅聞之而弗完已喧餘論欲就而中輟要亦¶
非人¶
　　重修舍利塔¶
佛書曰應靈牙舍利寶塔所在之地即是衆生植福¶
之田毎觀前人之措爲莫不皆有深意特建塔於五<md:KR6q0193_J_028-0718a>¶
<pb:KR6q0193_SBCK_028-14b>
逹之衢㫄臨萬瓦豈非欲爲此邦植福之地乎而歲¶
久頽毁鳥巢其頂傳曰野鳥入屋主人當去言其居¶
衰寂也今乃巢於闤闠之間豈興盛之兆耶而邦人¶
見之如越人視秦人之肥瘠恬不以爲意甚可羞嘆¶
時和歲豐力至施易欲募衆檀重增修之非唯佛事¶
莊嚴之精勤亦爲逺人入郭之雅觀垂天之雲起於¶
膚寸千人之帳成就衆毛唯兹勝事豈曰不然¶
　　天寧修造¶
湖湘巨鎮望最重於清瀟禪律精藍名特推於萬壽¶
作重興之意不淺緣改剙之功未完欲鴛瓦之一新
<pb:KR6q0193_SBCK_028-15a>
擬蜂房之盡撒非棟梁無以資乎大壯非丹雘無以¶
麗乎重明則臣僚祝頌之誠叶衆庶歸投之地矧兹¶
勝利須假多仁希趣善者聞風而翕然冀樂施者揮¶
金而不斁¶
　　天寧節功德右語¶
寶運儲祥驚星樞之夕遶慶雲布瑞睹日轂之朝升¶
仰依有感之慈上祝無疆之壽伏願陛下睿齊舜禹¶
德比堯湯履金輪之福以御天護玉真之道以應世¶
奏和氣爲太平之曲登斯民於大有之年率土同誠¶
幸遇千齡之嘉㑹瞻天鼓舞願同萬國之稱觴
<pb:KR6q0193_SBCK_028-15b>
　　化三門¶
唯淮山萃僧之海實祖師選佛之場必由大總持門¶
方踐普光明殿門屋今遂老矣過者疑將壓焉敢罄¶
折干于淨檀祈鼎新爲之營建飛簷走棟行看掩映¶
於雲煙間碧塗金想見照臨於巖壑¶
　　長沙甃街¶
持地聖師以身負土雪山童子布髪掩泥盖世界平¶
則心地平佛土淨則身土淨豈惟典刑之具在是亦¶
因果之歴然竊見長沙之通衢正當聚落之要處街¶
甃久已頹壞車馬艱於徃來願興掩泥負土之勤庶<md:KR6q0193_J_028-0718b>¶
<pb:KR6q0193_SBCK_028-16a>
致土淨心平之効然聞洪範八政而以殖貨爲先般¶
若三檀而以資生爲首豈非財者人所甚愛施者行¶
所甚難茍能易其所難則當施所甚愛妙莊嚴路請¶
同放歩而登大總持門要當彈指而入¶
　　爲雙林化六齋¶
寺憑幽谷門對雙峯日陳一味之禪歲仗千家之供¶
金軀灌沐始興離垢之方軟草精持次結護生之禁¶
主事枉抛油醬寒山舉拂以生瞋匿王自恣修營慶¶
喜持盂而啟敎象骨輥毬之暇火焰上轉大法輪虎¶
谿種藕之餘橘盤中深談實相六時嘉㑹百福具崇
<pb:KR6q0193_SBCK_028-16b>
幸開樂施之心仰贊文明之化¶
　　化冬齋果子¶
古格叢林新開講席偶屇書雲之節特干指廪之豪¶
營辦勝緣精嚴法供懶納北禪之皮角且戢&KR0007;機聊¶
續東林之橘盤未忘世禮¶
　　化供八首¶
人有潔齋一日則可以祀上帝況終身潔齋者乎施¶
惠於蛇虺尚致衘珠之報況賢於蛇虺者乎石門精¶
舍始以單丁住持盛至于傳器極矣乃者勝侶遽集¶
至十九軰殆於逺公之社盡皆所謂潔齋者也有能
<pb:KR6q0193_SBCK_028-17a>
施而供之者乎恐不趐衘珠之報也¶
首楞嚴經曰昔有衆生施佛七錢轉身獲轉輪王位¶
嗚呼博施之利其利溥哉審如佛言則施者取福如¶
執左劵以取寓物多得之非受者之喜少與之受者¶
田其所增損也唯不於佛語生清淨信而以富貴驕¶
人則是待遊説鋤钁者事非所宜施於雲山高人也¶
施以求福如種須刈雖不可必未能無意凡貴與賤¶
與夫愚智皆能知之無所用説但幸有緣見聞生喜¶
出其誠心則名淨施如其不然詬罵怒恚推擠閉關¶
無所不至設或與之出不得已則施與受皆無福利<md:KR6q0193_J_028-0718c>¶
<pb:KR6q0193_SBCK_028-17b>
誠開金石德感天地豈有高明以恡自蔽耶¶
竊聞人莫不有忠孝之心而士君子獨能善用此心¶
故願祝吾君之壽及營其親福祉者皆依佛僧真世¶
之福田也湘中爲僧之都㑹南臺又其要處耒陽禮¶
義之鄉士君子甚衆逺投之必有欣然而施者也解¶
劒指廪當無愧於古人幸甚幸甚¶
柔和不諍清淨自活以三界爲寄寓以一鉢爲生涯¶
故世尊曰以飲食臥具園林樓觀施之者獲福無量¶
僧盖爲福田所從來舊矣今人欲植福而棄僧如種¶
稻而棄田也
<pb:KR6q0193_SBCK_028-18a>
著靴人喫肉赤脚人趂兎理有固然非特古語今日¶
若施一錢他生莊嚴自具譬如寓物於人而執左劵¶
索取綫溜逹石衆毛成毬豈可以小善爲無益而不¶
積以多福爲難致而不求哉¶
南臺鉢飯是生涯近取邵陵檀施家不覺香積路迢¶
逺更過四十二恒沙¶
　　化油炭二首¶
石霜枯木寒灰都忘世禮藥山草衣橡食略露家風¶
南北隨緣任運尚求冬煖夏涼今歲鬱宻堂深猶少¶
炭鑪紅火有忠道者濳來獻誠要令坐對紅金實藉
<pb:KR6q0193_SBCK_028-18b>
十方檀信醉餘一擲之戲化爲海衆冬溫它日果證¶
菩提頓超暖忍頂地¶
當寺依山林有原隰以累年律居皆斫伐荒廢以是¶
逐年油炭尚須干人今歲尤不熟麻油價騰湧樵薪¶
已竭而寒凝日增雖欲安坐其可得乎約用三十千¶
便成光明便化温煖¶
　　長生䟽¶
九峯院名崇福百年供號長生適丁新年特爲吉兆¶
果施桑門之惠如除氊上之毛然衆毛乃能成毬一¶
夫不可勝敵敢于衆力同成大緣<md:KR6q0193_J_028-0719a>¶
<pb:KR6q0193_SBCK_028-19a>
　　化供三首¶
當寺依湘上瀕楚水基於隋朝盛於唐季有道俊禪¶
師者雲門之高弟聚徒於其間語句播於叢林號爲¶
水西南臺皇祐間廢爲律然古格尚存薦經儉歲住¶
持者棄去山林厄於斤斧屋宇化爲草棘至以田丁¶
膺門今年春州郡易以禪者領之於是明白老自鹿¶
苑移居此而衲子追逐而至遂成叢席然懼其有增¶
而無損故分化於四方嗚呼損有餘而補不足天道¶
固爾然以至易犯至難人情所疑茍非已身所私則¶
鬼神且隂相之況賢者乎
<pb:KR6q0193_SBCK_028-19b>
信心一念諸佛皆知辦供一夫諸天降福此天下必¶
然之理故至誠確意皈投願施積而能㪚之心成就¶
逺劫無窮之利¶
明白庵在何許舊日水西南臺粥飯雖未飽足大言¶
要接方來水盈科而必進箭在&KR0076;無返囘不愁天厨¶
香積但願施者心開¶
　　德士復僧求化二首¶
寺雖律名堂迺衲子續香燈於永夕紛禪誦以成羣¶
坐使古風行於今日一昨教門小有更變加以冠巾¶
朅來聖恩大爲發揚再除鬚髪懽聲震於夷夏喜氣
<pb:KR6q0193_SBCK_028-20a>
動於龍天著舊僧衣雖限一歲換新度牒必輸五千¶
而家在異鄉客於賢里清淨自活望之如登天之難¶
檀信可干成之若反掌之易必有深憐之者願施不¶
報之恩¶
去年春朝廷以鉢食膜拜爲西國之儀乃詔僧尼令¶
衣褐頂冠從中華之俗比奉聖恩許還舊觀人神交¶
慶夷夏增懽仰惟聖主之心寔通天下之志然毎一¶
名之度牒必輸五緡於有司如須必濟之舟如望及¶
時之雨顧惟齒髪之外凡皆檀信可成敢領衆一登¶
高門願因時以成勝事所施雖少其利甚豐<md:KR6q0193_J_028-0719b>¶
<pb:KR6q0193_SBCK_028-20b>
　　求度牒僧衣五首¶
竊念生於七閩長游三楚以檀施爲依仗以佛法爲¶
家鄉十載事師共憫忠勤之効一心荷衆咸稱勞苦¶
之先念國恩澤之未洽僧寶數之難墮萬里之行起¶
於初歩千人之帳藉於衆毛願成出塵之姿將赴選¶
佛之舉既䝉開意而諾矣幸爲㸃筆而疾書¶
蓋聞相如以貲爲郎釋之輸粟入仕冠於終古赫爲¶
名鄕欲我緇衣結髪佛敎既買僧不許選佛則用財¶
不得守官念某生於東甌長於南楚倚妙典求登三¶
聚值聖王暫罷三年終營道儀依倣俗慮仰冀仁惠
<pb:KR6q0193_SBCK_028-21a>
成就夙心三塗升濟終賴佛慈六度莊嚴先依檀信¶
仁人難值如盲龜之木欣然易感如磁石之鍼獲披¶
廣大福田之衣而入清淨和合之衆酒酣樂極棄一¶
擲呼盧之資願遂志酬成三寶出塵之相報恩有在¶
唯佛證知¶
出家報四重之恩爲一大事剃髪墮三寶之數豈是¶
小緣須干祇樹之檀披此福田之服千里之水本發¶
於濫觴六合之雲實起於膚寸¶
恩遺有四而檀信居其一福慧有二而富貴居其先¶
但某生於寒鄉客於華里欲遂選僧之志敢忘擇富
<pb:KR6q0193_SBCK_028-21b>
之求成就勝緣恩非同日經營妙善道不虚行¶
三界火宅衆苦業城既無了期實堪驚歎返復以念¶
無可依投親舊欲與謀婚心志乃願棄俗年將遲莫¶
事恐滯畱敢投淨信之檀圓滿六和之相成佛作祖¶
始自今朝異世他生終期報德誓將焚誦之志用酬¶
提挈之恩¶
　　雲蓋智和尚設粥¶
今晨香粥普告大衆圓明體上離見離情安立諦中¶
有恩有義智和尚三月七日現全身於雲蓋甘露滅¶
五月三日提綱要於石門佛法現前恩義俱報<md:KR6q0193_J_028-0719c>¶
<pb:KR6q0193_SBCK_028-22a>
　　又几大祥看經¶
姪苾芻某伏遇亡叔恊律大祥之晨預誦金文宣持¶
祕號所集殊因並申資薦往生淨國者謹具功德䟽¶
于後右伏以恩愛别離同謂之苦死生壽夭已定於¶
緣欲洗濯其苦因必依投於僧佛某人伏念俱緣利¶
國致禍及身豈意一朝遂成千古脱瘴鄉其偶爾登¶
堂室之閴然諦想音容疑逺遊之未返難居歲月俄¶
大祥之已臨寡嬸弱孤持骨函而若絶偏親幼弟拜¶
奠酌而長號皇天唯予善人此理殆成虚語疾方增¶
熾哭不成聲仰仗真乗用資&KR1121;福伏念亡叔協律依
<pb:KR6q0193_SBCK_028-22b>
如來無畏慈力生菩薩有緣悲心摧落業障之山倍¶
増功德之海一念透脱六根頓明已在人間聰明更¶
益其念尚留惡道慧明即觸其身决結龍華之後期¶
同副靈山之夙願¶
　　酬經願¶
近緣脱身海島犯難來歸所經歴州縣僅三十城出¶
入瘴鄉餘四千里無秋毫之恐有太山之安皆神之¶
休成已之幸唯所許願敢昩初心已延佛僧預開經¶
法以八月之朔對三寶之前敘事之因設齋以懺恭¶
惟十身滿覺萬德貞慈俯賜哀憐爲之作證
<pb:KR6q0193_SBCK_028-23a>
　　薦經¶
三藏祕詮一乗妙義真冩法界之圗牒絶苦海之舟¶
航特延清淨之苾芻羣誦㫄行之貝葉庶憑此利上¶
迨我先伏願妙具信心深依法力超登覺苑導從願¶
王獲聞迦陵頻伽之音親瞻閻浮檀金之相脱有爲¶
之塵垢證無量之聖身¶
　　生辰四首¶
大行所熏如春與物等慈無礙似谷應聲䖍當誕慶¶
之辰特集延祥之福誦持法藏增益壽祺伏願追迹¶
喬松比功契稷和氣作生民溫煖朴忠爲社稷垣牆<md:KR6q0193_J_028-0720a>¶
<pb:KR6q0193_SBCK_028-23b>
永護佛僧不忘願力¶
瑞應草之迎春方開八葉優曇華之出水果秀一枝¶
仰祝壽祺用延福祉伏願與民溫飽爲國蓍龜天上¶
風霜難老娑婆之桂人間歲月敢移道德之容永護¶
佛乗早調相鼎¶
令節屇辰過中元之七日美名瑞世鍾爽氣於三秋¶
仰祝壽祺實依法力伏願吉祥叶相戩榖茂滋輔明¶
主&KR2677;太平之基與生民作溫飽之具自計臺而進拜¶
追還大范之遺風由館職以超遷恢復小蘇之故事¶
八葉瑞蓂冠三春之淑景一枝優鉢間千載之榮期
<pb:KR6q0193_SBCK_028-24a>
歸命佛乗上延台筭伏願勤勞王室護衛法門詔自¶
三湘即受金甌之拜便登二府果膺玉板之榮瞻僊¶
風道骨以祝壽祺比太山黄河而増福祉¶
　　追薦四首¶
精誠之極必感真慈&KR1121;福所資實依法力唯賢明之¶
秉志享福壽而有終然夜壑山舟寧沒終天之痛而¶
風枝淚眼難忘罔極之思願乗淨供之因超薦往生¶
之路¶
大慈至悲寔作生靈之祐他心慧眼必昭螻蟻之誠¶
仰賴真乗用資冥福伏願一靈不昩六用潜通瞻眉
<pb:KR6q0193_SBCK_028-24b>
際白玉明毫禮天中紫金光聚諸天證樂異趣頓超¶
歲月易流永抱終天之痛音容如在難忘罔極之悲¶
歸命眞乗式修冥福伏願頓脱三塗之苦長辭五障¶
之軀清淨諸根瞻萬德紫金光聚熏烝衆善拜十身¶
白玉明毫聞妙法以洗妄緣悟無生而登彼岸¶
舟移夜壑驚諱日之俯臨蟬蜕塵埃睇道山之巳逺¶
欲資&KR1121;福實賴眞乗伏願熏菩薩知見之香依如來¶
功德之力滌除千障清淨六根親瞻白玉之明毫敬¶
禮紫金之光聚餘緣未盡他生願㑹龍華惑習旣空¶
應念頓超覺路<md:KR6q0193_J_028-0720b>¶
<pb:KR6q0193_SBCK_028-25a>
　　次平赴省試設水陸¶(代)
清淨寶王永作人天之護圓明慧眼必昭螻蟻之誠¶
某比下侍親望希薦舉果諧素志已叶庸情稽首真¶
慈䖍誠歸命更願學增通力筆助神竒庶榮白首之¶
雙親必取青衫之一第¶
石門文字禪巻第二十八<md:KR6q0193_J_028-0720c>¶
<pb:KR6q0193_SBCK_028-25b>

<pb:KR6q0193_SBCK_029-1a>
石門文字禪巻第二十九¶
　　　宋江西筠溪石門寺沙門釋德洪覺範著¶
　　　　門人覺慈編錄　西眉東巖旌善堂校¶
　書¶
　　
