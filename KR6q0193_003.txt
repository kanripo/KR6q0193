# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 2
<pb:KR6q0193_SBCK_003-1a>
石門文字禪巻第三¶
　　　宋江西筠溪石門寺沙門釋德洪覺範著¶
　　　　門人覺慈編錄　西眉東巖旌善堂校¶
　古詩
　¶　秀江逢石門徽上人將北行¶乞食而予方南游
　　　衡嶽作此送之
筠袁唇齒&KR0022;一水連清碧朝行筠溪邊莫見秀江色¶
忽聞兒童音乃知身是客獨歸江上寺杖笠倚空壁¶
犀顱㑹四海香火自朝夕相逢作熟視面數心莫識¶
但記石門時笑頰清光溢驚定喜失聲卒語成小立
<pb:KR6q0193_SBCK_003-1b>
是時夜氣清隙月金蛇擲念君當北行鉢飯從誰乞¶
我雖能少留秋燕社巳逼一懽偶然耳分首成陳迹¶
他年何處逢話此空歎惜
　　游南嶽福嚴寺¶
生計居然成脱略投老南來看衡嶽禹谿久留困霖¶
雨低摧悶若剪翎鶴朝來南尋度坡壠針水秧齊鳥¶
聲樂風光融融一都㑹鬼祠雄深抱山脚梯空延縁¶
止巉絶痩䇿扶衰意超豁拂雲蒼杉雜錦石紫藤緑¶
蔓相連絡石橋下視隔人世但覺嵐光翠如潑亭泓¶
無波自紺碧澗草有香空錯莫忽驚梵宇墮林梢寳
<pb:KR6q0193_SBCK_003-2a>
勢飛翔照深壑欹斜萬礎盤蒼崖十歩一樓五歩閣¶
冰柱瓊窓不知數旒蘇一一垂簾箔犀顱道人相笑¶
迎冰雪形容無住著午梵清圓林葉動天花細雨無¶
時落凭高且復息疲頸心清别殿鳴風鐸雲開千里¶
上眉睫呉楚江山見濃薄&KR2137;闍如有女正色春不洗¶
粧秋拂掠紫蓋頎然似矜妬半出晴煙翠稜抹永懷¶
堂堂武津老天骨開張耳重郭三生來游等兒戲靈¶
山一㑹儼如昨他年遺跡舊巖下拴索猶存衆驚愕¶
解云此山增智力鵬飛天風轉羊角江西駒兒快騰¶
踏青原麒麟亦超卓折足鐺中過一生野&KR0188;數根陳<md:KR6q0193_J_003-0587b>¶
<pb:KR6q0193_SBCK_003-2b>
五合故庵遺塔尚依然行誦神交付冥漠影不出山¶
豈難事准擬茅齋就林縛退之&KR0047;遷曽過此好語誇¶
詞雜嘲噱自謂忠誠動嶽靈望碑字字猶精&KR0192;但餘¶
佳處不可狀浪秃霜毫秋色闊東坡唾笑成文章山¶
川勝處多竒作莫年亦爲儋耳游不一過山山愧怍¶
爲君試將説禪口掉頭長吟擁山衲心胷便欲捏荒¶
怪落紙雷搥散風雹要將傑句酬佳景未怕山容作¶
顰頞
　　福巖寺夢訪廓然於龍山路中見之¶
山高夜氣催煩暑竹風爲作&KR0047;軒雨夢隨柔櫓到西
<pb:KR6q0193_SBCK_003-3a>
興艤舟歩入龍山塢蕭蕭松下逢睿郎問信逺來亦¶
良苦覺來但記談笑歡不省懽時竟何語卧看篝燈¶
一㸃明嶺海茫茫隔呉楚安得却如清夢中杖履追¶
隨長爾汝
　　乾上人㑹余長沙¶
兀坐思歸不舉頭窓風爲我翻書葉衆中聞語認鄉¶
里便覺石門寒疊疊雲庵巳作白塔新當眼風枝心¶
欲折道人叢林十年舊古寺青燈夜相接失聲方欲¶
問江&KR0047;忽憶去年淮上别逃空跫然聞足音見子令¶
人解愁結地爐火冷霜月苦一室諠譁終暖熱湘山
<pb:KR6q0193_SBCK_003-3b>
破曉立俜停秀抹鈆華餘積雪故應山亦爲余喜隔¶
岸遥看圓笑靨千巖佳處可同游明日波晴當理楫
　　黄魯直南遷艤舟碧湘門外半月未遊湘西作
　　　此招之¶
江夏無雙果無雙子雲賦工未必爾那知一飯在家¶
僧眞是潜山&KR0746;居士春湖白鷗未入手衣冠林中作¶
蟬蜕平生俯視造物兒兒頑不省猶相戲羅浮舊游¶
今再游一念去來開眼睡泊舟隔岸望湘山應愛煙¶
霏浮幕翠快當著屐上千巖要看松風迎笑齒公雖¶
妍蚩付一目定自胷中有涇渭我非破頭山下人聞<md:KR6q0193_J_003-0587c>¶
<pb:KR6q0193_SBCK_003-4a>
絃賞音亦風味知君不傳西土衣一龍一蛇聊玩世
　　魯直弟稚川作屋峯頂名雲巢¶
只今海上青石牛曽臥天子黄金屋下看朱紫如堵¶
墻上前諸公遭牴觸眼高四海鏡面空潜山歸來巾¶
一幅慚愧君家小馮君自是河東真鸑鷟文章五色¶
體自然秋水精神出眉目人間不識但聞名水非醴¶
泉石非玉江南一峯獨高寒時時笑語雲間宿弟兄¶
出處兩相高故作雲巢對山谷
　　陳瑩中由左司諌謫廉相見於興化¶同渡湘江
　　　宿道林寺夜論華嚴宗
<pb:KR6q0193_SBCK_003-4b>
范韓醉倒眠荒丘撼之不噟民始愁天生公副天下¶
望雷霆聲名塞九州立朝嚴冷傳鐵面坐令䑕軰驚¶
魚頭上前論事傷太直逆鱗投笏來&KR0047;陬長沙共渡¶
一水碧中流笑語驚沙鷗湘西古寺夜對榻高論自¶
破千人浮華藏法界在掌握遇縁即宗甘自由世驚¶
海隅在萬里我視閻浮同一漚坐中忽舉毗盧印印¶
海印毛皆徧周大哉此法本無礙從公一游容我不
　　贈石頭志庵主¶
陜西道人最聲價自與老南相逼亞常恐清塵補綴¶
難那知乃有如君者爭傳絶似餘杭標十年夢想空
<pb:KR6q0193_SBCK_003-5a>
飄颻邇來衡嶽祝融下一見便令人意消道骨清閑¶
神秀徹湛湛光風磨霽月高談未了山日斜篆煙巳¶
滅&KR0069;如雪平生安得情相似可憐投分今如此且作¶
山中盛事傳我忘朴陋君忘年
　　遇如無象於石霜如與睿廓然相好故贈之¶
西湖睿郎最高道思之不巳令人老道人相逢呉楚¶
間聞説絶與睿郎好年來學冨身轉貧豈特詩膽大¶
於身法朋半是竒逸者我亦放浪無覊人霜威折綿¶
寒入頰長廊無人風卷葉寒窓誦讀夏日吟和氣坐¶
令寒妥貼筆端解語敏於口網牋時作龍蛇走煩君<md:KR6q0193_J_003-0588a>¶
<pb:KR6q0193_SBCK_003-5b>
清哦當少休萬象乞憐爭叩頭
　　石霜見東呉誠上人¶
我尋流水行忽入霜華谷山隂見幽人目帶湖山緑¶
語温如春風韻秀自拔俗暗驚枯木堂栖此一枝玉¶
遥知夜窓深雪響亂脩竹寳書掩殘缸佳眠正清熟¶
逸想在西興清夢不容逐覺來念行處小詩欲收録¶
詩成寫烏絲銀鈎奪人目棐几著牙籖興來還自讀
　　洽陽何退翁謫長沙㑹宿龍興思歸戲之¶
何郎西州來逸氣掃秋晩平生貯書腹中有文武膽¶
材如駱賔王其直亦不減上書論國事忌諱失料揀
<pb:KR6q0193_SBCK_003-6a>
居然爲逐客安免投手板世方例皮相我亦作白眼¶
閉門古寺中一榻聊醫&KR0180;邇來偶病渇意緒覺蕭散¶
頗懷當壚人楚岫屢欲鏟我從山中來擕被夜假館¶
地爐擁紅金妙語容細欵凛然忠義氣不肯受盤綰¶
正恐復一吐與民作温煖坐覺舟壑走歲月不可挽¶
人生一夢耳勿作鏡中歎何當結後期相擕游汗漫
　　次韻道林㑹規方外¶
湘山半夜雨斷我西湖夢臥看讀書燈花作扶頭重¶
曉窓晴潑眼倒桂聞么鳳起尋殿寒梅小立幽香噴¶
柳絲不勝綰笋庭春脉動春色巳如許樂事非一種
<pb:KR6q0193_SBCK_003-6b>
平生所懷人忽此笑語共雲軒爲誰停危坐山衲擁¶
眼高空叢林志大骨森聳開懷見赤心亹亹飽談誦¶
坐客鶴腦側我亦快心孔袖中出新詩筆力發豪縱¶
風日麗醇釅黄泥初掲甕舌根有滄海潮辯自掀湧¶
何當横枯藤齧鏃追兩本吾宗欲顛覆支者例闒茸¶
君能爲我起逸足王良控我詩如石田䟽理終無用¶
朝來强鉏墾秃筆時呵凍摩挲銅鍱腹博君一笑捧
　　孜遷善石菖蒲¶
溪毛數葉一寸碧風姿底事能清癯戲將紅玉旋螺¶
石共置雪色花磁盂沙泉甘滑見毛髪時時酌以澆<md:KR6q0193_J_003-0588b>¶
<pb:KR6q0193_SBCK_003-7a>
根須蒼然棐几明窓下五月秋色磨肌膚巳忘身世¶
在&KR0047;嶽勿覺夢&KR0304;遊西湖遥知夏木午隂靜篆畦半¶
破煙舒徐莫翁睡足百事&KR0180;相看微笑依圓蒲
　　余作進和尚舎利賛遷善見而有詩次韻¶
進公事業頗拔俗欲憑妙語招遺魂文章種性欠踈¶
理焦芽故態何足論心知高人笑䛕墓抱羞無地容¶
逃奔佳章忽來生喜氣風輪載我登崑崙徐觀筆力¶
作波險正與醉素爭弟昆山高水深世聽瑩愛子賞¶
音知道門
　　次韻莫翁豐年斷
<pb:KR6q0193_SBCK_003-7b>
此山分得僧中龍獨論懸斷今年豐定知胷次有造¶
化是非飽更田舎翁清晨一雨符君說喜如初得丹¶
砂訣精神矍鑠口垂涎一飽可期扶病劣老來百事¶
不如人但願&KR1737;稏秋如雲莫如往年水車聯龜兆坼¶
出生黄塵莫翁心地絶榛鹵圓中規而方中矩千偈¶
平生如建瓴此詩可意眞時雨我詩脱口酬未當只¶
欲與君凭閣望萬頃連天緑錦光舞浪崩騰似春漲
　　喜㑹李公弱¶
韻如風蟬蜕塵垢氣如春容在楊柳風流翰墨俱細¶
事自是吾家道門友十年契闊挂夢寐一見令人忘
<pb:KR6q0193_SBCK_003-8a>
白首況在祝融眉額間青碧連天雪晴後冷齋撥爐¶
聞夜語雪&KR0069;消盡紅金斗君才合在臺閣間簿書堆¶
中不應有且置玉堂風雨筆來試牛刀霹靂手民姦¶
吏滑本有神到君難藏如鼻口臥駝忽起便過人再¶
拜當爲乃翁壽此詩乗怒勿示人願君低囘爲遮醜
　　次韻超然送照上人歸東吳¶
蕭寺霜晴日初吐曦光煙翠横深塢經行遲立望呉¶
山氣勢飛翔爭入楚山中有客冰雪姿十年不聽呉¶
&KR0022;鼓忽然曵杖出山去安禪後夜知何處石龕看月¶
莫降龍栗林暮過應衝虎此生聚散等浮雲可憐俯<md:KR6q0193_J_003-0588c>¶
<pb:KR6q0193_SBCK_003-8b>
仰成今古呉江一色軟瑠璃有寺正臨江上住他年¶
法眼照人天贈詩詩取南州祖
　　金華超不群用前韻作詩見贈亦和三首超不
　　　群剪髪參黄蘗¶
胷中蓄竒爲誰吐閑臥湘西雲一塢興來落筆如崩¶
雲五字憑凌氣吞楚我詩望見倒降旗攻之何必更¶
鳴鼓獨對湘山夜色晴萬壑千巖最幽處臥要明月¶
聽松風爲君哦此文中虎此生身世付一戲安用聲¶
名照千古知君大用參黄蘗三篾束腰隨處住何當¶
峯頂結茅廬要看掀髯呵佛祖
<pb:KR6q0193_SBCK_003-9a>
道人秀發蘭牙吐家在金華最西塢不從大士携&KR0030;¶
軸一笻千里來游楚評詩結髪師浣花論字童牙誇¶
石鼓我皆不能但知愛亦似胷中有佳處氣韻翛然¶
松上鶴意態索寞穽中虎却於翛然索寞中詩句時¶
時出竒古乃知筆力有神助三峽迅流輒於住疑非¶
蓬髪休上人定是秃頭楊德祖
赤河沙泉自吞吐北崦踈鐘答&KR0047;塢凭欄試誦鵬鳥¶
文洛陽少年亦翹楚當時七國犯謀議睢陽不復聞¶
鼙鼔時更事往空流水豪魂英魄知何處金華衲子¶
如玉清温粹愈恭如履虎明章秀句出倉卒慷慨山
<pb:KR6q0193_SBCK_003-9b>
川弔前古篇篇秀發春欲釅便疑造化毫端住不須¶
衆口誇晝公苕溪君作中興祖
　　復用前韻送不群歸黄蘖見因禪師¶
幽尋忽覺暗香吐竹西知有梅花塢一枝試摘與君¶
看念君明日當離楚戞然飛去若驚鴻棄擲自嗟如¶
臥鼓遥知旅枕生清夢夢到江&KR0047;春好處蒼杉拂雲¶
煙翠深爲弔大雄山下虎我識山中因&KR0310;頭骨目清¶
堅貌淳古便欲閒提折脚鐺栢子庵邊結茆住行看¶
談笑起雲門海上横行如廼祖
　　送瑫上人奔母喪<md:KR6q0193_J_003-0589a>¶
<pb:KR6q0193_SBCK_003-10a>
黄梅爲法去睦州縁母歸兩事世難兼二老其敢違¶
君看去留意日月爭光輝子方童牙中巳喜家翠微¶
既長游四方萬里&KR0012;雲飛方將追新豐冰雪横鋒機¶
訃音輙僵臥聲吞淚沾衣平生哺烏情棲風無定枝¶
大江浪如山飛棹不可追要當濟安流龍神嚴真威¶
一盃春露香仰薦天地慈更期辦白業慰此罔極悲
　　送朱泮英隨從事公西上¶
文如水行川氣如春在花挾書隨乃翁千里游京華¶
人生少年樂於子何以加上庠閲英俊過目知等差¶
君才固逸羣如金渾泥沙明年對殿陛落筆翻龍蛇
<pb:KR6q0193_SBCK_003-10b>
遥憐緑槐隂絳帳張紅霞金門看躍馬蘆鞭作横斜¶
滔滔九衢中懽情浩無涯馭吏亦傲睨&KR0046;語相嘲誇¶
紅粧鸎燕語拭目興歎嗟知誰乞佳句駿墨字如鵶
　　贈王聖侔教授¶
汝江軟碧搖寒空環江玉色羅五峯神竒融結孕千¶
載於是代出文章公荆公道德軰孔孟致君勳業伊¶
周同君侯才氣真不減行看接武隆休功妙齡人誇¶
好風節氣壓頴汝何其雄曽經大筆戰文陣豪俊莫¶
敢攖其鋒老師碩儒玉堂上爭看洒筆囘春工果然¶
一日盖天下聲名熠燿馳華戎都城立石傳萬口士
<pb:KR6q0193_SBCK_003-11a>
林矜氣横長虹巖僧廢棄誰比數亦復誦詠懽填胷¶
迹微自恨不及識向風每覺勞雙瞳天公恤此慕善¶
者固遣識面山水中坐令平昔心變滅譬如塵淨餘¶
清銅自誇問道陜西老道人況亦參禪宗與君於法¶
實昆弟姑留十日游從容拙詩别君無嶮句何從賞¶
我雙頰紅他年揖讓對明主囘顧此㑹成虗空蹄輪¶
冠盖塞門巷容我劇笑應無從
　　臨川陪太守許公井山祈雨書黄華姑祠¶
臨川富山水井山最深幽愧我今日來自非清散游¶
試問井中龍吾行汝知不高秋嗜酣臥此計非良謀<md:KR6q0193_J_003-0589b>¶
<pb:KR6q0193_SBCK_003-11b>
晩稻巳及穗一雨足可收曷不躍而起霈然瀉南州¶
要看賢使君放衙擁黄紬
　　寄蔡子因¶
平生閲詩如閲馬自憐雙眼如支遁子因句法馬群¶
空爽氣横秋太神駿上苑花光&KR0374;肺腸西湖霜曉磨¶
風韻較君年少翰墨場賈生仲舒覺寒窘醉中逃禪¶
亦不惡況復機鋒&KR0011;龎藴奉身一飯聊自珍富貴功¶
名苦尋趂鳳巢定生五色雛文章從來論種性嗟余¶
索寞臥空山多生垢習消磨盡但餘欲識天下英斃¶
蛇脊尾猶一振嵗月去人江浪翻何時仰此摩天峻
<pb:KR6q0193_SBCK_003-12a>
　　驟雨¶
雷搥雨骨天爲低行雲趨走不敢遲桐英滿地誰拾¶
去花態正顰魂欲飛紫金蛇光誰掣斷墮空萬㸃跳¶
珠亂須&KR0119;井滑紺無泥瑠璃骨軟爭道馳亂紅殘蕚¶
驚千片可憐憔悴呉姬面林光草色自連天殘香依¶
約知誰怨
　　臨川康樂亭碾茶觀女優撥琵琶坐客索詩¶
小槽横捧梳粧薄緑羅綰帶仍斜搭十指纎纎葱乍¶
剥紫燕飛翻初弄撥梨園曲調皆品匝歛容却復停¶
時霎日烘花底光似潑嬌鸎得暖歌唇滑圓吭相應
<pb:KR6q0193_SBCK_003-12b>
啼恰恰須&KR0119;急變花十八玉盤蔌蔌珠璣撒坐客漸¶
欲身離榻裂帛一聲催合殺玉容嬌困撥仍挿雪梅¶
一枝初破臘
　　&KR0047;豐曽垂綬天性好學余至臨川欲見以還匡
　　　山作此寄之¶
我生少小秀不叢題詩落筆先飛鴻一從廢棄脱毛¶
髪乃與石田樗木同平生百慮湛古井無復掀湧波¶
春風尚餘覻書舊垢習終日伏桉如啞聾黙觀前古¶
忠義軰光明碩大皆人雄聞之恨未目親歴周行四¶
海如萍蓬猛聞君侯富道義浩然養就如嬰童筆端<md:KR6q0193_J_003-0589c>¶
<pb:KR6q0193_SBCK_003-13a>
五色藻造化經綸事業羅心胷揚清激濁出天性英¶
聲不減狄梁公一節直走汝水上囘首弊箒香爐峯¶
徘徊一月不及見癡坐掩扄知命窮霜清昨夜興飄¶
忽匡山落我清夢中吾身去住本無繫便欲登舟而¶
向東再惟君侯未我識恨遺他日山水重作詩願見¶
亦不惡谷風從虎雲從龍
　　再游三峽贈文上人¶
肉身大士延平公眉毛如雪聲如鐘東坡醉眼亦多¶
耳信口呼作僧中龍坐令玉色煙巒裏晨鐘暮鼓三¶
千指而今骨冷撼不噟青燈白塔臨寒水上人談笑
<pb:KR6q0193_SBCK_003-13b>
有精色聞是延平坐中客紫霄峯下曽相逢别來幾¶
何頭巳白地爐夜語尋前事當日交游半生死與君¶
等是三眠&KR0094;浮世百年&KR0218;免此我尋舊游聊自娯忽¶
然見君懽有餘一笑且從吾所適後㑹重來知有無
　　泊舟星江聞伯固與僧自五老亭歩入開先作
　　　此寄之¶
煙霏含空青向晩望逾好欲行落瀑邊俊鶻屢側腦¶
偶擕白髪禪歩盡青松道孤鴻聊送目痩䇿自扶老¶
甚欲東澗隂縛屋安井竈我亦個中人歸計嗟不早¶
永愧巖上僧松鬛和雲掃
<pb:KR6q0193_SBCK_003-14a>
　　㑹蘇養直¶
方忻望廬山忽見蘇養直向來敗意事捉手一笑失¶
瀾翻誦新詩與山爭秀色歸來對青燈危坐口挂壁¶
翰林謫仙人&KR0046;顯吁莫測正恐騎魚去千里作一息
　　贈&KR0746;可¶
可師有竒骨吐語愕衆口秀如出盆絲媚若春月柳¶
舊詠雪梅詞便覺落渠後抱痾亦同粲視身一塵垢¶
臥看東溪雲懸瀑激窓牖廬山久無僧殿閣空華構¶
誰知千巖勝竟入此郎手我癡世不要冷落如弊箒¶
但意君可奪獨能容我不
<pb:KR6q0193_SBCK_003-14b>
　　福唐秀上人相見圓通¶
廬山萬木春巳透滿目春光迎馬首北山攫飯借榻¶
眠一任春山穿戸牖道人聞是福唐來石門曾結游¶
山友相逢未説一笑懽且忻春色濃如酒何當痩藤¶
上&KR0012;絶深谷忽驚如錦綉人生超放當趂健東風巳¶
暗藏鵶柳
　　飛來峯¶
意行忽出門欲留聊植杖雲開飛來峯巋然眉睫上¶
氣勢欲翔舞秀色無千嶂萬物皆我造何從有來往¶
大千等毫末古今歸俯仰心知目所見皆即自幻妄
<pb:KR6q0193_SBCK_003-15a>
如窺鏡中容容豈他人像頗怪胡阿師乃作去來想¶
此意果是非一笑聲輙放且復臨冷泉舉手弄清漲
　　崇因㑹王敦素¶
眼高四海語英發自應文章有家法金陵地肺山川¶
驕要君詩句時彈壓東來藉甚名譽傳景星瑞鳥人¶
爭先忽驚華氣傾坐客但覺人品春湖前一盃春露¶
容同啜更看歸舟登一葉遥知笑語散驚鷗萬頃煙¶
波上眉睫念君懷中有卿相何時摸蘇一唾掌要看¶
儒林萬口誇文公諸郎能世家
　　聞端叔有失子悲而莊復遭火焚作此寄之
<pb:KR6q0193_SBCK_003-15b>
一子被奪去囷廪遭火焚冷官寄僧舍僮僕臥朝昏¶
平生五色筆落紙生煙雲文章竟何用䄂手聲一吞¶
東坡昔無恙豪俊日填門君如汗血駒膽氣終逸群¶
坡今騎魚去衆客亦繽紛翩然淮海上霜鬢此身存¶
我亦識坡者一見等弟昆乃知水與乳自然和不分¶
心期營一笑發君雙頰温&KR0218;知墮機穽面上餘唾痕¶
我公佯瞌睡嘲誚了不聞遥知讀此詩拊手髯一掀
　　七夕臥病敦素報云道夫巳至北山¶遲遲未入
　　　城其意耽酒用其説作詩促之
去年鍾山今夕晴二豪興發來扣扄開軒咄嗟辦法<md:KR6q0193_J_003-0590b>¶
<pb:KR6q0193_SBCK_003-16a>
供一味萬壑松風聲頽然意適相枕臥便覺語笑紛¶
喧爭我方小立倚風檻君忽蹶起&KR0012;髻撑今年此樂¶
墮渺莽維摩臥疾毗耶城烏衣郎亦憎俗子閉戸臥¶
看星河横美髯和易坐畏暑扁舟散髪歌月明遙知¶
君定宿浮玉詩狂欲跨横海鯨傳聞巳至蔣陵塢留¶
滯未歸宜一抨連床夜語久不理硯席忍垢珠網生¶
乃爾彌日復信宿不爲萬頃無濁清推擠不去有深¶
意戀此百甕郎官清甕邊被縛真有道酒後耳熱良¶
高情不嫌折簡苦招喚要看欵叚兀醉酲
　　冬日顯寧偶書二首
<pb:KR6q0193_SBCK_003-16b>
山舟不肯留白髪日夜益曉窺青銅光乃覺朱顔失¶
故人半凋零行吟百憂集舊山天盡頭嵗晏衰眼力¶
高枕此山泉比興復何日百年暗相驚奔忙如瞬息¶
喬松亦巳塵仙術無煩乞
禮法日荒蕪坦率日增益唯餘枯藤枝起坐不相失¶
山枕孤雲歸林寒倦鳥集愛此亦題詩鈍澁見才力¶
乃知衰老來全殊少年日勞生知幾何萬事歸嘆息¶
鈯斧好　當就阿誰乞
　　和靈源寄瑩中¶
此來漸覺身無累欲學&KR0998;溪諱名氏鍾山萬頃獨經
<pb:KR6q0193_SBCK_003-17a>
行山日松風吹凍耳聞有僧從法窟來當鋒戲作横¶
機試探懷示我妙伽陀兩翁囘互偏中至乃知道德¶
無貧賤　相求亦相契妙談何日看揮斤此老鼻¶
端有餘地
　　王敦素李道夫遊兩翁軒次敦素韻¶
茅簷分首纔信宿佳句俄驚照雲谷兩翁諠閴姑置¶
之銀鈎勒出鬼神哭識君筆力囘春工妙語天成絶¶
雕斸是時秋隂潑庭戸微月瓏&KR0731;隔寒竹便覺玉川¶
照映人譬如六月失三伏深雲開軒亦不惡窓戸清¶
紅照林麓方欣杖履日追隨漸喜並崖村路熟平生<md:KR6q0193_J_003-0590c>¶
<pb:KR6q0193_SBCK_003-17b>
與山寔神㑹戲語嘲詞雜山緑要當終副此軒名絶¶
境於君豈宜獨懸想青燈夜對床香火淨縁期昔夙¶
此詩煩寄謫仙看要使軒渠笑捧腹
　　奉陪王少監朝請游&KR0047;澗宿山寺歩月二首¶
朝爲北山遊暮作&KR0047;澗宿此生亦何幸稱心良易足¶
青燈委昏花笑語暖幽獨月出東南峯升此一輪玉¶
開扉發清嘯意行無澗谷勝韻高摩空妙語清到骨¶
親朋萬石門門吏千鍾禄如何飯薇蕨衲子相追逐¶
明年守北屏夜直黄金屋應懷此夕游夢想亦清淑¶
定有寄來篇呉牋煩自録
<pb:KR6q0193_SBCK_003-18a>
單衣喜和風詩眼愛空翠野亭亦翛然散坐聊倦倚¶
坐久忽聞樵見視一笑喜&KR0218;知深林外曲折見流水¶
幽光弄紺碧春色潑秀氣去爲千頃澤隄柳相嫵媚¶
月光方下徹浮空見頳尾投礫戲驚之撲摝沙禽起¶
歸途望林壑煙靄隔山寺便如斜川游嵗月亦相似
　　浙竹¶
龍孫初長浙江曲踈影蕭蕭濯寒玉平生知愛足風¶
流只有山隂王子猷而今流落蒼崖頂暗換年光鄉¶
路永冰&KR0251;雪壓未應衰鸞鳳不棲空故枝堅榦猶堪¶
製長笛最合宫商勝金石爲君吹動鏡湖秋驚起雙
<pb:KR6q0193_SBCK_003-18b>
龍翼小舟
　　觀山茶過囘龍寺示&KR0022;基¶
北窓賞新晴睡美正清熟竹雞斷幽夢朦朧不能續¶
臥聞故人家山茶巳出屋欣然一命駕妍暖快僮僕¶
千朶鶴頂紅染此一叢緑坐客例能詩秀句抵金玉¶
携過囘龍寺掃壁爲君録逸筆作波險欹斜不可讀¶
坐驚殷床鐘暮色眩雙目入闗更清興市井亂燈燭¶
人生分萬途稱心良易足時平且行樂餘賔非所欲
　　次韻葉集之同秀實敦素道夫游北山㑹周氏
　　　書房<md:KR6q0193_J_003-0591a>¶
<pb:KR6q0193_SBCK_003-19a>
王郎本豪放富貴&KR0374;縛之頗復厭絲竹來聽松風悲¶
葉侯須似棘談兵輙紛披恃此文武膽英氣吞北西¶
正&KR0033;威鬼神動欲焚淫祠道夫憂國心造次常念兹¶
事功未入手憤酒誰共釃正恐追老范一吐胷中竒¶
秀實氣剛大歸宿未易期新詩弄清婉霜曉臨湘湄¶
鍾山冠世境登賞乃所宜林間見&KR0046;者面有無求姿¶
不必問賢否但讀諸公詩我無支遁才敢逐王謝爲¶
推擠幸不死豈非憐其癡一昨閲詩戰望見仆旌麾¶
今能犯矢石居久氣自移
　　洪玉父赴官頴川㑹余金陵
<pb:KR6q0193_SBCK_003-19b>
迂踈世不要冷落眠山寺空山斷往還落花自流水¶
平生所懷人&KR0218;料千里至懽極看屋梁通夕不成寐¶
曉從城郭來山亦爲余喜登門見眉須巳覺増爽氣¶
洪徐皆人龍論議例英偉君於二老間妙語發温粹¶
胡爲下僚中混此萬乗器攝衣願從君舉歩懼推鄙¶
安知出愛忘劇談略勢位便欲擕與東載我以船尾¶
予生分竒蹇事事得敗意獨於天下豪未識巳神契¶
天公亦見憐以此厚我耳西湖今古勝前軰風流地¶
風月久乾沒&KR0030;舫誰料理行當入君手想見飽風味¶
不得陪清游起坐終夜喟定有湖上詩無辭逺相寄
<pb:KR6q0193_SBCK_003-20a>
　　珪粹中與超然游舊超然數言其俊雅除夕見
　　　於西興喜而贈之¶
蜀客快劇談風味出譏誚衆中聞巴音必往就一笑¶
道人西州來風度又高妙吾家長頭郎高蹈萬物表¶
平生少推可説子不知了吾初意魁梧一見殊短小¶
篝燈欵夜語每毎犯吾料貌和華林風氣爽霜天曉¶
坐令岑寂中絶塵追騕䮍君看顯與訥出蜀亦同調¶
竟如衆星月聲光潑雲嶠子亦當加鞭嵗月一過鳥
　　陳瑩中自合浦遷郴州時<md:KR6q0193_J_003-0591b>¶余同粹¶中寓百丈粹
　　　中請迓之以病不果¶粹中獨¶行作此送之<md:KR6q0193_J_003-0591c>¶
<pb:KR6q0193_SBCK_003-20b>
# SB1_1015-133.png
# page missing
