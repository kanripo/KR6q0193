# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 17

釋迦出山畫像贊¶(并序)
秦越人之扵醫望見知死生老潘之於墨摸索知精¶
粗盖其不傳之妙無地寄語黙也歐陽文忠公曰小¶
字遺教經雖不著書者之名然非羲之莫能作也予¶
閲錢樂道家所蓄釋迦文佛出山像雖不主名然非¶
道子莫能作也以其筆意之著也樂道人品甚髙鐵
<pb:KR6q0193_SBCK_018-1b>
書血食之後其沉信痛敬所致像之寄寓決非茍然¶
拜手稽首賛曰¶
徧大海味具於一滴盡法界身足於纎埃佇思則燈¶
王之座不能入毗耶之室歛念則彌勒之門彈指即¶
開惟我鼻祖釋迦和尚初出雪山即示此像以百千¶
億㣲塵數身九十七大人之相頓入毫端三昧而幻¶
此一幅之上垂手跣足頂螺頷絲超然静深出三界¶
癡如浩蕩春寄於纎枝如清涼月印於盆池鏤冰琢¶
雪我作贊詞關空鎻夢夫子其牢蓄之
　　漣水觀音畫像賛¶(并序)
<pb:KR6q0193_SBCK_018-2a>
大觀四年春二月戊子之夕病比丘徳洪纍然卧縲¶
絏之中夢至一處庭宇閴然有僧導入室中舉燭視¶
壁間有鍾山寳公菩薩之像意欣然欲得之而像輙¶
自墮手中復展視之則化為十二面觀音慈嚴之相¶
心大驚異遂覺已三鼓矣三月甲辰南州徳逢上人¶
以書來訊且曰吾以衣鉢遣僧詣漣水畫觀音像至¶
其莊嚴妙天下之手徳洪追憶前事問其遣僧之日¶
乃其得夢之夕因自感歎菩薩以大悲等慈哀憐照¶
臨如是昭著其恩何徳以報之惟以筆舌言詞喻海¶
之深誇日之眀耳謹稽首為之賛曰<md:KR6q0193_J_018-0659c>¶
<pb:KR6q0193_SBCK_018-2b>
稽首浄聖甘露門無量勝身徧沙界應諸衆生心所¶
求譬如春色花萬卉西方肅殺憂愁地故住寳陀落¶
伽山此方教體在音聞故稱名者得解脱一切衆生¶
殺心盛癡暗不見不發心故現鷹巢蚌蛤中亦作畫¶
師畫其像菩薩豈有種種心皆其悲願力如是何人¶
毫端寄逸想幻出百福莊嚴身屹然欲動千光集譬¶
如將囘紫金山瞭然欲瞬衆生好譬如欲圻青蓮花¶
蠻奴水王來獻誠想見細雨天花落衆生五濁熱惱¶
中色欲愛見所熏炙忽然覩此寳月相一切毛孔皆¶
清浄成此不思議功徳皆因上人心所獻願我早熏
<pb:KR6q0193_SBCK_018-3a>
知見香願我常披慈忍服願魔障山速崩裂願大智¶
慧常現前心精遺聞證圎通自然静極光通達我當¶
定如觀世音一切衆生願如我
　　旃檀四十二臂觀音贊¶(并序)
予蓄四十二臂觀音菩薩之像如䕶目睛今以授其¶
友李天輔又爲之贊曰¶
汝意有言枯杌作鬼我心不生髑髏則水乃知妄覺¶
一法成二湛然圎眀百千一耳稽首大士應物而形¶
隨其小大如谷答聲千臂執持千眼觀照以無心故¶
受用俱妙臂如青春蔵於化身隨其枝葉踈宻精神
<pb:KR6q0193_SBCK_018-3b>
唯此瑞相四十二臂不越徑寸莊嚴畢備清凉寳月¶
或慈或威如欲舉足花輪乗之碧螺之間有佛儼容¶
如蟭螟蟲巢蚊睫中隠于石間顯出蚌蛤以無礙慈¶
不擇清濁我觀震旦種性猛利由聞思入甘露滅地¶
願加被我障盡心開如觀世音無礙辯才我説此偈¶
萬象合掌何以無礙敲空作響
　　華藏寺慈氏菩薩賛¶(并序)
金陵華藏禪院旃檀慈氏菩薩像相好之工妙天下¶
而神異靈感未易以一二數居景徳寺之後殿舒王¶
嘗夢像求易居甚切既覺而忘之已而復夢理前事<md:KR6q0193_J_018-0660a>¶
<pb:KR6q0193_SBCK_018-4a>
公夢中固留之像則泣下起而視之真有淚零因大¶
驚異即迎至華藏之大殿俄景徳寺火一夕而燼嗚¶
呼三災彌淪大千滅壊像豈得久留人間世而痛自¶
軃免為此兒戲狭劣相耶是盖䕶法諸天以像之靈¶
瑞佑之則然非菩薩意也其不可以不辨稽首為之¶
賛曰¶
何人寄逸想㳺戲浮漚間以如幻之力刻此旃檀像¶
坐令衆妙好秀發千花中天冠束紺髪銖衣絡華鬘¶
種種妙莊嚴成此功徳聚當時億萬種感極則悲號¶
樓觀出談笑祕䕶百寳攅如登覩史天如集龍華㑹
<pb:KR6q0193_SBCK_018-4b>
嗟哉像教末羽嘉成百鳥棘生薝蔔林龍神為悲慟¶
王臣寔外䕶異夢非意思願推眀月輪出此蓬勃煙¶
願囘紫金山安置清涼處至今百福相儼然臨人天¶
神力吁莫測拜起涕汍瀾我諦觀十方寔無心外境¶
自然離依他及與徧計執即今目所見非有亦非無¶
如像現鏡中非鏡亦非像願入此三昧識心自然明¶
扵十方國土而作大佛事稽首大慈尊證我如是説
　　泗州院旃檀白衣觀音賛¶(并序)
筠州太平泗州院僧元鑒所蓄觀音菩薩之相慈嚴¶
妙麗靈異殊勝如上天竺所見者問何自得之鑒曰
<pb:KR6q0193_SBCK_018-5a>
始有客舟載而至傳數家家輙禍至滅亡者皆畏不¶
敢迎獨吾迎事之而無異焉余曰昔廬山文殊師利¶
之像不肯留寒谿而喜隨逺公歸東林金陵彌勒像¶
不肯住景徳而現夢扵舒王永居華藏今此像乃獨¶
樂寓扵鑒是皆與菩薩有大因緣不然聖心豈有所¶
擇而避就之耶為之賛曰¶
我聞菩薩昔因地所供養佛名觀音從聞思修入悟¶
心心精遺聞而得道見聞覺知不可易譬如西北與¶
東南而此乃曰聞可遺令人罔然墮疑網龍本無耳¶
聞以神蛇亦無耳聞以眼牛無耳故聞以鼻螻蟻無<md:KR6q0193_J_018-0660b>¶
<pb:KR6q0193_SBCK_018-5b>
耳聞以身六根互用乃如此聞不可遺豈理哉彼扵¶
異類昩劣中而亦精妙不間斷况我自在慈忍力無¶
畏解脱獨不然鐘鼓俱擊聲不同知其不同是生滅¶
而二種聲不相參即是同時寂滅法稽首浄智功徳¶
聚廣大莊嚴悲願海憫我心眀力不逮時時種子發¶
現行如人因酒而發狂戒飲輙復逢佳醖願滅顛倒¶
癡暗障願獲辯才智慧藏游戲十方㣲塵刹亦施無¶
畏利衆生凡曰有心能聞者同入圎通三昩海
　　靖安胡氏所蓄觀音賛¶
稽首净智甘露門稽首無礙悲願海稽首紫金光聚
<pb:KR6q0193_SBCK_018-6a>
山稽首心精遺聞地願賜威光加被我摧滅一切夙¶
障山令我一切刹塵中見此百福如月面菩薩常念¶
諸衆生譬如慈母憶憐子子若晝夜常念母母子百¶
劫必相見如針之契諸磁石如雷之文扵象牙皆即¶
自然如是應非諸心識可思量鷹巢現形蚌中出化¶
為畫女并魚師皆隨衆生心所變一一成辦無遺餘¶
妙哉三十二應身一十四種無畏力願於一念浄心¶
現譬如秋月現止水一切衆生見者聞皆入圎通三¶
昧海
　　潭州東眀石觀音贊¶(并序)
<pb:KR6q0193_SBCK_018-6b>
長沙馬氏時一夕東城雉堞間光屬天達旦不滅州¶
人按其處有石卧古井旁半為土所吞其色青瑩相¶
與發之即大悲觀音之像挹水灌沐妙容慈相忽然¶
顯露如蓮花之出泥大衆歡呼愛慕之極又如嬰兒¶
之見母於是建寺號東眀初以律興餘百年民恃以¶
為福田元祐初長老遷公以禪易之未㡬棄去今海¶
禪師自溈山來宴坐於室不蓄粒米倚此像以飯四¶
方來者崇堂䆳宇又加麗焉余聞菩薩之悲願於濁¶
惡世一切衆生之用處化身為魚米為肉山以足其¶
欲心今夜半光耀乃其一戲遂與無窮之衆園林花<md:KR6q0193_J_018-0660c>¶
<pb:KR6q0193_SBCK_018-7a>
觀飲食卧具充足耶謹拜手稽首對像説偈曰¶
大悲智光本無礙於一切處常發現豈特夜半瓦礫¶
間始復爛然上霄漢此&KR0022;衆生共勝業時節成熟故¶
如是譬如日月行虚空水無穢潔皆照臨灰沙若沉¶
波自寒圜影扵中逈殊特稽首妙智光世音是娑婆¶
界真教體應機而現爲説法信心起處説法竟我今¶
見境得成就亦同音聞獲圎通六根遲速雖不齊要¶
是一精眀所現我知暗相不能昏與彼心精遺聞處¶
衆塵隔越妄分别常真實中無是事死生之變尚不¶
改豈有根塵乃能蔽願令持此妙法門扵此刹土爲
<pb:KR6q0193_SBCK_018-7b>
佛事一切聲色熱惱中與衆生作清涼處皈命救世¶
大悲者願賜威光加被我令我獲無作妙力令我亦¶
名無所畏令我具無礙辯才令我入一切種智我及¶
一切諸有情皆如觀音得自在
　　空生眞贊¶(并序)
漳南僧慎修游吴中得此畫扵敗垣破壁間拂除埃¶
翳神觀静深如維摩大士得心解脱時出以示余為¶
之賛曰¶
以空寂身無所倚依而捉杖藜以靈知心不在散攝¶
而玩貝葉不舍色聲而證真空與我日用能所心同
<pb:KR6q0193_SBCK_018-8a>
扵一切處寂入法海如風行空無所妨礙但離二執¶
圎成普㑹當慎以修入此三昧
　　祐勝菩薩賛¶(并序)
祐勝聖容菩薩僧也航海而至自北天竺頓息此山¶
為&KR0022;人福田其靈感如呼谷響應捷而至是其善慈¶
力稽首為之賛曰¶
雷發春曉象牙有花是何因緣而使然耶一切幻物¶
感以無心不思而合如磁石針況我大士慈善根力¶
不起于座沛然甘澤千峯青碧環如長城經今㡬時¶
殿閣崇成咨爾&KR0022;士時朔薦拜稽首真慈是甘露海
<pb:KR6q0193_SBCK_018-8b>
　　繡釋迦像并十八羅漢贊¶(并序)
吾友羅彦勝之室鄒氏嘗得重疾㡬死夢羣沙門來¶
慰之已而少瘳乃發心繡十八大士像則頓愈彦勝¶
以武洞清模本為之格凡五年而成夫人精思天巧¶
曲盡其妙可以目識不可以言諭也政和五年秋七¶
月余卧痾石門彦勝室擕十八軸并釋迦如來像來¶
求賛余自顧貧無以為世尊諸大士供乃以茟語為¶
之供名曰茟供養云¶
　　釋迦佛¶
指以心運茸以針通針針是佛佛佛皆茸十分月滿
<pb:KR6q0193_SBCK_018-9a>
萬國春同稽首眞慈生女巧中
　　第一賔度羅跋囉墮闍尊者¶
霜筠雪竹石磴下安青猊妥尾徐行仰看師則跏趺¶
顧視空几吐詞如雷侍者無耳
　　第二迦諾迦伐蹉尊者¶
蒼髯紫鱗上有懸錫玉像金瓶層置立石蠻王跪看¶
鑪煙上直手搯珠輪心境俱寂
　　第三跋釐墮闍尊者¶
神觀静深合爪欽視誰設華輪前置净几髯王捧塔¶
自何而至中有全身勿安舍利
<pb:KR6q0193_SBCK_018-9b>
　　第四蘇頻陁尊者¶
石牀之外老松挺拔玉瓶之中山花自發手持如意¶
黙而説似梵帙不看知離文字
　　第五諾距羅尊者¶
樹亦求法身當牀坐鹿有施心供以山果雪眉許長¶
舒綰在我黙而識之未用驚破
　　第六跋陁羅尊者¶
兩鬼投書與僧聚語師竊聞之抱膝囘顧我心均平¶
等視諸趣一念捨心即離五怖
　　第七迦理迦尊者<md:KR6q0193_J_018-0661b>¶
<pb:KR6q0193_SBCK_018-10a>
身如蕉虚心如兎止師慈如和侍者笑視毒龍難降¶
我試彈指便升鉢中喜見脊尾
　　第八闍羅弗多羅尊者¶
坐依胡牀手把笻竹偏袒右肩而收一足小僧滌器¶
師視而笑主伴則殊日用同妙
　　第九戍博迦尊者¶
此瑠璃瓶中迸五色是功徳聚善慈根力僧俗儼然¶
殊迹同道即事之理一體三寳
　　第十半託迦尊者¶
手雖有拂境以無塵出三毒夢乗五色雲霜露果熟
<pb:KR6q0193_SBCK_018-10b>
慈忍現身以空為地立處皆眞
　　第十一羅怙羅尊者¶
閑提數珠背坐危石捉錫山童越樹而劇象衘藕花¶
來獻法供六根妙同鼻能致用
　　第十二&KR0218;迦犀&KR0218;尊者¶
苾芻捧塔示空寂身於菟對我示心境眞手把寳書¶
而不展玩又示解空文字不斷
　　第十三因羯陁尊者¶
情無住著袒而凭几侍僧擊磬狻猊臥戲石屏倚天¶
下迸流水水聲觸眼石光到耳
<pb:KR6q0193_SBCK_018-11a>
　　第十四伐那波斯尊者¶
縱倚箕踞莫不是定毒既止息邪亦自正鉢花自香¶
蒲扇閑把目視雲霄我相未捨
　　第十五阿氏多尊者¶
巒奴鶴立盆花置前倚杖屈足頷髭蚪然了世間空¶
獨游理窟石上軍持是吾長物
　　第十六注茶半託迦尊者¶
心花開敷行象眀潔翛然宴坐秀目豐頰萬象之語¶
六根之功以手搏取置不言中
　　第十七難提蜜多羅慶友尊者<md:KR6q0193_J_018-0661c>¶
<pb:KR6q0193_SBCK_018-11b>
風度凝逺支頤而倦看此寳塔至身出現戲蠻弄毬¶
引此穉獸萬用不藏如日之晝
　　第十八賔頭盧尊者¶
夷奴碾茶愚中有慧走鹿卧地動中有止而師持麈¶
閒坐俯視曽見佛來法法如是
　　放光二大士賛¶(并序)
髙安龔徳莊出畫軸有二比丘像皆梵帔相好上有¶
化佛下布兩花熟視之有光影滅沒如日在蒼蒼涼¶
涼之間於是大驚自失徳莊曰始僧繇畫扵漢州徳¶
陽善寂寺之東壁自是有光世傳神異唐麟徳中有
<pb:KR6q0193_SBCK_018-12a>
僧摸之亦有光以授資州牧王紀紀奉之舟行風濤¶
覆他舟而紀舟進止自若夜泊津次舟人聚語嗟異¶
有商婦孕踰兩年不乳聞之從紀求摹像禱之一昔¶
而乳垂拱三年則天迎置内道場光尤猖狂中宗嘉¶
嘆此為我家瑞唐祚其昌乎今朝治平丁未嘉禾陳¶
舜俞令舉為湖州獲之作賛藏為家寳政和六年春¶
獻于京師有詔摸傳禁中而光猶益竒變京師爭售¶
之畫工致冨者比屋然傳以為地藏觀音之像當有¶
據耶余曰是觀世音得大勢至像也受記經曰過去¶
金光師子逰戲佛時有國王威徳從禪定起見二童
<pb:KR6q0193_SBCK_018-12b>
子生蓮華中一名寳意二名寳上説偈發願而釋迦¶
如來前身威徳王也觀世音得大勢寳意寳上也扵¶
未來世成等正覺則觀世音號普光功徳寳如來得¶
大勢號善住功徳寳王如來皆以次補無量夀故作¶
雲間跏趺之像僧繇殆非畫師也徳莊撫手笑曰當¶
為我賛之¶
人趣可學道乃為婬事苦生&KR0218;落迦中方無婬欲樂¶
衆生如&KR0986;牛愛此貪欲尾異哉兩童子藕花中化生¶
對天龍鬼神作大師子吼我若從今始起扵貪欲心¶
是則為欺誑十方一切佛以是因緣故證色身三昧<md:KR6q0193_J_018-0662a>¶
<pb:KR6q0193_SBCK_018-13a>
我亦於今日復作師子吼若從今日始不斷貪欲心¶
是則爲滅絶十方三世佛願如二大士持心等虚無¶
太虚有殞壊衆生界有盡我此願不盡稽首平等慈¶
廣大同體悲於刹刹塵塵證我作是説
　　杏殻觀音菩薩賛¶(并序)
龍舒演上人持鴨脚殻中銀杏木所刻觀音像莊嚴¶
妙麗如無邊春隨好光眀塵塵具足稽首爲之賛曰¶
對現色身色身三昧如無邉春透塵透海使諸衆生¶
道與神㑹知寂滅法不以身礙隨欲觀者非小非大¶
此銀杏殻纎穠向背百福莊嚴千花自在稽首大慈
<pb:KR6q0193_SBCK_018-13b>
如大地載如皎空月無所覆蓋舍精進幢如堅剛鎧¶
太虚殞消我願不退
　　李伯時畫彌陁像賛¶(并序)
政和八年五月十五日冝春黄先之擕李伯時所畫¶
阿彌陁像來東山為示余觀伯時畫多矣大率顧陸¶
之意意不盡態故不施五色而伯時知之耳問其所¶
得曰李仲元仲元中為袁法官以遺所厚善者先之¶
苦求得之余諦視其筆迹非今軰所能為其為伯時¶
之筆審矣稽首為之賛曰¶
以慈為室以忍為衣法空為座示同體悲四十八願
<pb:KR6q0193_SBCK_018-14a>
為世所歸如日沒時鳥接翅飛大哉甘露妙法總持¶
令我觀門洞開坦夷諦見自心妙絶知思是皈依處¶
真不思議律我意馬使不妄馳光眀現前見白蓮池¶
不假中隂屈伸頃時欣然化生如八嵗兒何以至此¶
請審思之皆我精進想力所持稽首妙湛不動巍巍¶
令一切衆絶癡暗疑有同願者但瞻導師脱然蟬蜕¶
出五濁泥
　　漣水觀音像賛¶(并序)
世傳漣水賀生所畫觀世音像不減唐吴道子晚以¶
法授其壻陳守安守安遂以其畫名世政和七年五<md:KR6q0193_J_018-0662b>¶
<pb:KR6q0193_SBCK_018-14b>
月初吉佛鑑大師因公出其畫示余精深之工曲盡¶
其妙可以目追心數其巧要不可以言得也謹拜手¶
稽首賛曰¶
聲音語言形體絶何以稱為光世音聲音語言生滅¶
法何以又稱寂静音凡有聲音語言法是耳所觸非¶
眼境而此菩薩名觀音是以眼觀聲音相聲音若能¶
到眼處則耳能見諸色法若耳實不可以見則眼觀¶
聲是寂滅見聞既不能分隔清浄寳覺自圎融以無¶
執故則有光雖有千臂如兩手以無分别故寂滅雖¶
有千手如一身既無分别亦無執雖有千眼兩目同
<pb:KR6q0193_SBCK_018-15a>
故稱光音寂静音及觀世音三種異稽首對現妙色¶
身徧一切處如虚空妙哉此像非筆畫厭足佛子欣¶
慕心藕絲銖衣春霧白覆此隨好光眀聚一切衆生¶
熱惱滅我手方捨甘露枝唯佛子因心清浄如水澄¶
澈月清亮借扵畫工百巧&KR0458;如暗室眼以燈見了知¶
此畫非工有謂燈能見其可哉我無此像乃能賛如¶
眼見物不自見自能説偈不蓄像眼有見矣燈亦可¶
願持此大解脱門施衆生作無所畏世世但無礙辯¶
才稱賛觀世音功徳
　　印上人持觀音像來乞賛余曰率伯時畫也為
<pb:KR6q0193_SBCK_018-15b>
　　　作此贊¶
稽首浄勝光眀聚無礙慈忍精進幢清浄圎滿萬星¶
月分身如影分千江佛子心如涔蹄水隨其清濁現¶
影耳從來但聞一月眞是影何從有非是寒松瑟瑟¶
哀霜風愛此贊辭章句同佛子正當以身讀即滿追¶
求顛倒欲
　　衡山南臺寺飛來羅漢贊¶(并序)
舊説太平興國初武牢沙門惠了游廬山宿于雲居¶
寺中夜聞呻吟甚苦及旦視之有僧雪眉而癯臥腥¶
臭中見了涕泣指其瘡曰當奈何了惻然憐之為留<md:KR6q0193_J_018-0662c>¶
<pb:KR6q0193_SBCK_018-16a>
五日洗摩傅藥甚有恩惠踰年瘡愈謂了曰我家南¶
嶽子他日逰湘中當過我扵石崖峯下探懐出紙裹¶
付了了送至西嶺訣别而還視裹中乃瘡痂為屏除¶
卧處亦皆瘡痂也心惡之俄成熏陸投諸火中有異¶
香了心駭異之明年春南來果逢雪眉扵國清山路¶
間倚杖而笑曰來何暮也相與坐青林之下語笑歡¶
甚了問石崖峯安在雪眉以手指之俄失所在扵是¶
了乃悟其為聖賢也悵恨彌日至方廣寺入羅漢堂¶
而雪眉乃在十六像中了殊大驚喜躍逗留久之後¶
至南臺見昔同學道普者為叙説其事有童子方掃
<pb:KR6q0193_SBCK_018-16b>
除聞之停箒參立曰今日添香殿廡間羅漢輙剰一¶
身了亟往視之即方廣所見雪眉塑像自是號飛來¶
羅漢了後還雲居以瘡痂葬西嶺為壇其上今號羅¶
漢壇如來世尊曰如今世間曠野深山聖道場地皆¶
羅漢所住持故世間麤人所不能見夫豈不然哉皇¶
祐間泉南僧谷泉隠居芭蕉菴有異迹嘗自後洞負¶
石僧像至南臺而像無慮數百斤後人誣此僧為飛¶
來羅漢非也余不可以不辨宣和元年春余與大梁¶
郭中復彦從來逰彦從問像所従得因為敘之而長¶
老昭公請為書之賛曰
<pb:KR6q0193_SBCK_018-17a>
惟毗尼藏稱性之印印一切法無有少賸而此尊者¶
跏趺不瞬外寂中空幻滅都盡諸佛子等勿故起妄¶
扵是像中作去來想昔本不來今亦焉往即一切法¶
離一切相如一月真無二無别扵衆水中同時見月¶
像非異同月豈生滅以應緣故光影清絶鍾山衆泉¶
石井異味靈隠衆山小嶺異翠此嶺此泉皆飛而至¶
示根境法其實同體如此大士諸法成就南嶽廬山¶
宴坐馳走而事藏界隨處而有雖證無生亦不滅受
　　無為山十生觀音賛¶
死生二法了無實相世駭異之墮顛倒想公獨不然<md:KR6q0193_J_018-0663a>¶
<pb:KR6q0193_SBCK_018-17b>
十生一念化緣之迹皆可考驗一切聲音當以眼聽¶
俱不相參以本寂静要如菩薩色相對現何以必之¶
我有大願
　　第十五祖真賛¶(并序)
迦&KR0218;提婆尊者為十五祖傳佛心印猶以衆生不能¶
信受其言為憂乃訴于大自在天像曰願神賜我使¶
言不虚設嗟乎道之難行非獨今也稽首賛曰¶
石彪肉醉木駒夜嘶我此三昧非識情知應緣而現¶
不落思惟是故鉢水以針投之如仲尼韶如子期琴¶
又如蕭何而識淮隂無言可寄無迹可尋粲然現前
<pb:KR6q0193_SBCK_018-18a>
傳之以心穴像之目我豈慢神指樹之耳我知其因¶
物我如是所立皆真隨其妙用見我全身稽首真慈¶
為僧中王如萬星月見者清凉尚以衆生不信為傷¶
蓋盲者咎非光掩藏
　六世祖師畫像賛¶(并序)
余竄海上三年而還館于筠之石門寺悲叢林之荒¶
寒念祖師之標致不自知涕流也作六世祖師賛錄¶
以寄昭黙禪師以見其志云¶
　　初祖¶
妄想無性證不滅受前聖所知轉相授手風煙花開
<pb:KR6q0193_SBCK_018-18b>
器界以形霜露果熟王子乃生䕶持佛乗指示心體¶
但遮其非不言其是嬰兒索物意正語偏哆啝之中¶
語意俱捐
　　二祖¶
頂峯朝露神光夜生堪任單傳荷擔上乗自尋其心¶
不見歸宿如視環輪求其斷續用獄除間履痩知肥¶
婬坊酒肆盡其塵機雪中斫臂願續佛夀兒孫聞之¶
竪毛呵手
　　三祖¶
六道暗昏不礙明潔毫釐弗差證甘露滅但赤頭顱<md:KR6q0193_J_018-0663b>¶
<pb:KR6q0193_SBCK_018-19a>
特諱名氏離見超情欲盡世累潛谿海山麻衣風帽¶
翩然往來被褐懐寳精一其誠聲名俱捨後世丘墳¶
猶無知者
　　四祖¶
破頭峯下龍象雜遝衣付小兒道傳嬾衲乃爾相違¶
求人為法天書至門堅卧不答念諸衆生捕風捉影¶
十地治之猶未蘇醒師發笑曰何必&KR0365;瞑但勿强名¶
自然無病
　　五祖¶
觀前後身兩鏡一面左右對之三者頓現今非昔是
<pb:KR6q0193_SBCK_018-19b>
増金以黄昔非今是謗沉無香已絶死生豈纏老少¶
全機現前常眀而妙夜江佐舟吾今渡汝句中之眼¶
如水有乳
　　六祖¶
是風旛動眼自遮䕶非風旛動心則顯露是謂曹谿¶
顯及要㫖欲證之者勿留汝意暫時歛念妙寂了然¶
汝自受用宻非我邉負石舂糧趂獐逐兔鏡中之空¶
欲尋無路
　　寳公畫像賛¶
水月道場嚴浄久空華人世落殘餘骨埋龍阜誰名
<pb:KR6q0193_SBCK_018-20a>
寳却在鷹巢不姓朱
　　棗柏大士畫像賛¶
道之深妙不可以義得故設彖象以盡其㫖心之精¶
㣲不可以言傳故指事法以傳其妙惟棗柏大士深¶
入此三昧故謹稽首為之賛曰¶
鬚眉如畫頎而美風神如秋氣竒偉平生歸宿東北¶
方長勞動中寂而止翛然跣足散衣行智智用中不¶
乖體帝王家生得自在夀量不書絶終始虎受使令¶
心境空女為伴助憎愛棄冠巾傳心即俗真方隅示¶
法即事理只將棗柏薦齋鉢我來閻浮非著味自然<md:KR6q0193_J_018-0663c>¶
<pb:KR6q0193_SBCK_018-20b>
光眀生齒牙我談辭章皆實義佛子授汝以顯訣一¶
言便足超十地隨順無眀起諸有若不隨順有離異¶
聖賢酪生凡乳中只由觀照戒定慧是謂大士同體¶
悲令我頓入一切智作大佛事徧塵刹華藏界中容¶
頓轡以空為坐禮十身以願為舌説千偈如以花説¶
無邉春如以滴説大海味稽首世間妙蓮華願常清¶
净出泥滓
　　永嘉真覺大師眞賛¶(并序)
永嘉尊者初閲維摩經發眀心要欲定宗㫖遂造曹¶
谿印可扵祖師一宿而去世咸以一宿覺名之余讀
<pb:KR6q0193_SBCK_018-21a>
其歌辭究其履踐如尺圍鑰合未嘗不置巻長嘆想¶
公之為人碩大光眀壁立萬仞而視今之學者寒酸¶
&KR0200;細紛紛蠢蠢宗教興衰於此可知矣賛曰¶
情根無功意識無作現量圎成見聞知覺如鏡受燈¶
光無壊雜烈火焚燒河流湍逝谷風怒號大地依止¶
俱無知思亦復如是此涅槃門如鼓塗毒曹谿撾之¶
聞者僵仆以椎授公萬像驚縮光眀之語粲如日星¶
精嚴之行清如玉冰唯不傳者與空相應我初學道¶
如握與拳晚乃覺之如手安然有時而用搏取大千
　　百丈大智禪師真賛¶(并序)
<pb:KR6q0193_SBCK_018-21b>
馬祖大寂禪師巳化塔于海昬之石門師廬其旁既¶
久衲子相尋日増扵是厭山之淺乃沿馮水而上至¶
車輪峯之下與希運惟政火種刀耕而食遂成法席¶
余崇寧四年春至山中獲瞻遺像雖冰枯雪老若不¶
勝衣而神氣峻邁如未度世謹拜手稽首為之贊曰¶
以實問答空可青黄以意求道神落隂陽隂陽不測¶
脱略隂界青黄摸畫果因不昧我有大機佛無密語¶
如師子王露地方踞稱性文字隨分叢林如以妙指¶
發和雅音同世之波夀九十二䕶持心宗謚曰大智
　　大達國師無業公畫像贊<md:KR6q0193_J_018-0664a>¶(并序)
<pb:KR6q0193_SBCK_018-22a>
余初讀公之語悚然異之及考其行事若尺圍鑰合¶
然扵是自恨不生公時與之游又恨公不並生於今¶
以見大法將季之際其徒有大可愍笑者拜其像而¶
賛曰¶
以如是觀覺知見聞性等太虚卓然而存示其身世¶
如空忽雲應緣上洛寄名李氏在齠齓中儼大乗器¶
坐必跏趺行必直視十二落髪二十受具能扵諸佛¶
放身命處解衣䃲礴從容笑語江西指佛即心最的¶
初亦不然囘首乃識如眼照物了證無惑燕坐并汾¶
聲動天壤有所問詰戒莫妄想兩朝致敬累召不往
<pb:KR6q0193_SBCK_018-22b>
終不得已別道以行蓋視死生洞若户庭出入去來¶
物莫能嬰衆生拘囚如蠅唾汚公如香象卓立囘顧¶
擺壊韁鎻自在而去公之所養一至扵兹人英僧傑¶
龍章鳳姿諡曰大達憲穆之師
　　赤眼禪師畫像賛¶(并序)
士之學必有功名之羡方其鋭於立也平居議論展¶
拓所畜若可以唾手而取及其臨事能卓然不外其¶
言者蓋鮮矣豈天下之事論之必易而成之必難也¶
哉蓋中人之情喜榮樂而厭勞苦惟其如此故其志¶
不足以經逺功名難事也勞苦易厭者也遭易厭之
<pb:KR6q0193_SBCK_018-23a>
勞苦而取難事之功名又非上智之姿而成之鮮蓋¶
亦無足怪者傳曰志者事之竟成也士之不足以知¶
此故疑&KR0365;敗亡如此赤眼禪師志扵道者也初人視¶
師目有重瞳其貴不可言師大懼因昧其目選遁巖¶
石間如禍之在已嗚呼從事扵功名者咸以榮樂勞¶
苦為異而忻惡交戰扵胷中禪師以從事於道故不¶
知榮樂勞苦為異而得擲扵身外自非真誠以大悲¶
智為衆生依者疇能及之吾故仰其風而恨異世不¶
得與之游乃為之賛曰¶
森森禪林公特秀出輕世急道不可跂及遺風至今<md:KR6q0193_J_018-0664b>¶
<pb:KR6q0193_SBCK_018-23b>
秋霜烈日我初瞻像再拜稽首一室嚴冷如虎方吼¶
嗟余寡助乃生公後忍視大法陵夷末運奴婢小人¶
利欲廹窘兾公一吒腦破膽隕嗚呼公乎再見無由¶
冗攘方熾何時云休願起公死從之以㳺
　　破竈墮和尚賛¶(并序)
余閲傳燈愛老安之子所謂破竈墮者深證無生恨¶
不與之同時而生也紹聖中再㳺廬山見其像而賛¶
曰¶
嵩山屋老竈有神民爭祠之日宰&KR1426;師與門人偶經¶
行即而視之因歎驚此唯土瓦和合成是中何從有
<pb:KR6q0193_SBCK_018-24a>
聖靈以杖敲之輙墮傾須&KR0119;青衣出笑迎謝師為我¶
談無生言訖登空如鳥輕門人問之拜投誠伏地但¶
聞破墮聲君看一體情非情皎如朗月懸青冥未證¶
據者以事明鞭草血流石吼升涅槃門開見户庭老¶
安憐兒為作名金屑雖貴翳眼睛
　　永眀禪師真賛二首¶(并序)
永眀智覺禪師乗悲願力示生震旦傳佛心宗為法¶
檀越其宏名辯才學者依以揚聲議論言句浩如山¶
海余漁獵其間餘二十年至其妙處輙能識之如鵞¶
王擇乳無有遺餘蓋嘗自志其鄙陋直欲追禪師逸
<pb:KR6q0193_SBCK_018-24b>
駕為之伴侣以㳺十方國土作大佛事尚未晚也謹¶
再拜稽首為之賛曰¶
三界種性有萬妍醜生順死逆夢夜想晝往復無間¶
聲度垣牖皆依末&KR0218;戲論成就而末&KR0218;體無作無受
譬如空花實無而有一念了知光眀通透我如是見¶
無有錯謬是為心宗祖佛授手孰振頽綱秀傑竒茂¶
稽首永眀月臨星斗
以公風神為我律度交神見之是真保䕶
　　陳尊宿賛¶
雲門臨濟一龍一夔嗣存參運皆公使之叢林米嶺<md:KR6q0193_J_018-0664c>¶
<pb:KR6q0193_SBCK_018-25a>
衆不滿百僉一典客覺有難色即袖手去古寺閒房¶
織屨養母自含其光欽其遺風秋滿鬚髪唯不少貶¶
是眞弘法
　　臨濟和尚賛¶
一句中具三&KR0007;一&KR0007;中具三要腦後見腮村僧向上¶
更有一竅
　　長沙岑大蟲眞賛¶(并序)
余㳺長沙至鹿苑見岑禪師畫像想見其為人昔如¶
來世尊語阿難曰汝元不知一切浮塵諸幻化相當¶
處出生隨處滅盡幻妄稱相其性真為妙覺眀體龍
<pb:KR6q0193_SBCK_018-25b>
樹菩薩曰諸法不自生亦不從他生不共不無因是¶
故説無生以佛祖之辯談法之妙其清浄顯露如掌¶
中見物無可疑者而末世衆生卒不眀了者蓋其迷¶
妄之極非其所聞之習故也禪師憫之故扵所習之¶
境譬之曰若心是生則夢幻空花亦應是生若身是¶
生則山河大地森羅萬象亦應是生大哉言乎與首¶
楞嚴中觀論相終始也禪師大寂之孫南泉之子趙¶
州之兄開法於長沙之鹿苑當時衲子倔强如仰山¶
者猶下之而呼為岑大蟲為之賛曰¶
長沙大蟲聲威甚重獨眠空林百獸震恐寂子兒戲
<pb:KR6q0193_SBCK_018-26a>
見不知畏引手捋鬚㡬缺其耳大空小空是虎是作¶
如備與覺可撩其尾嗟今衲子眼如裴旻但見其彪¶
安識虎真我拜公像非存非沒百尺竿頭行塵勃勃
　　清凉大法眼禪師眞賛¶(并序)
余元符初至臨川承天寺寺基宏壯可集萬指而食¶
堂蕭然殘僧三四軰而已因讀舊碑乃知為大法眼¶
禪師開法之故基影堂壁間畫像存焉神宇静深眉¶
目淵然而英特之氣不沒豈荷負大法提挈四生者¶
其表故如是耶稽首為之賛曰¶
非風幡動非風鈴語見聞起滅了無處所何以眀之<md:KR6q0193_J_018-0665a>¶
<pb:KR6q0193_SBCK_018-26b>
俱寂静故此光眀藏平等顯露由本無眀愛欲慳妬¶
如隔日瘧痛自遮䕶有能了者即同本悟索爾虚閑¶
隨緣静住一切仍舊自無染汚為物作則嶮崖之句¶
不可犯干如大火聚
　　玄沙宗一禪師真贊¶
根門有功則是心外見法用處換機則是問時有答¶
問答交馳摸索大道心法對峙破碎眞如異哉此老¶
超出兩途亡僧面前波全露水猛虎須畔光自照珠¶
衲僧不識如井覷驢
　　雲門匡眞禪師畫像贊二首¶(并序)
<pb:KR6q0193_SBCK_018-27a>
富鄭公家所蓄雲門匡真禪師像僧元静移寫其本¶
藏於鍾山大觀三年六月余獲拜觀焉稽首賛曰¶
見流滔天公峙如山壁立萬仞捍其狂瀾可望而却¶
不可覽攀犀顱虎眸美髯繞頰雲辭電機霹靂為舌¶
邪宗墮傾魔膽破裂須&KR0119;清眀光風霽月叢林驢騾¶
蹴踏龍象不可系羈逸氣邁往我不得濟大地是浪¶
忽然現前清機厯掌
阿羅漢有三毒捺落迦沒欛柄咄哉黄面淛子一生¶
喫著不盡
　　南安巖主定光古佛木刻像賛¶(并序)
<pb:KR6q0193_SBCK_018-27b>
僧彦珣自汀州來出示定光化身木刻像平生偈語¶
百餘首皆稱性之句非智識所到之地真雲門諸孫¶
也珣求賛辭力甚謹再拜為之賛曰¶
秦時　轢如刀口希廓然見前石火莫追法扵是中¶
不著思惟舉既不顧咦之而往天中函蓋目機銖兩¶
久雨不晴清機厯掌孰傳其要絶塵逸羣深眀二子¶
詳豁諸孫維定光佛出豁之門以真如用使令萬象¶
反易黠魯縱奪雨暘洗癡暗目囘顛倒想示汝語言¶
一切智畏如月入水如風行空無所妨礙贈以之中¶
又復憐汝　未識方其死時謂是生日如光照珠<md:KR6q0193_J_018-0665b>¶
<pb:KR6q0193_SBCK_018-28a>
如甜説蜜
　　毛氏所蓄巖主賛¶
此像為誰天中之尊道傳雲門為四世孫白帽蒙首¶
鬚髯繞頰見之清凉洗煩惱熱以偈為檄指撝造化¶
詩廼辦兩出扵咄嗟以境惟心往復無間是故死時¶
亦生之旦怒猊乳虎亦生敬虔何以致之眞慈則然¶
南率古■形如側罄稽首定光千江月影
石門文字禪巻第十八<md:KR6q0193_J_018-0665c>¶
<pb:KR6q0193_SBCK_018-28b>

<pb:KR6q0193_SBCK_019-1a>
石門文字禪巻第十九¶
　　　宋江西筠溪石門寺沙門釋德&KR0477;覺範著¶
　　　　門人覺慈編錄　西眉東巖旌善堂校¶
　贊
　¶　
