# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 20
<pb:KR6q0193_SBCK_021-1a>
石門文字襌卷第二十一¶
　　　宋江西筠溪石門寺沙門釋德&KR0477;覺範著¶
　　　　門人覺慈編錄　西眉東巖旌善堂校¶
　記
　¶　&KR0030;浪軒記¶
建中靖國改元夏余客洞山禪悅堂之東齋中無長¶
物唯置一牀覆以蘧蒢架書數卷於枕間傃南開軒¶
以納衆山之勝眼倦抛書坐臥惟山之接山容無盡¶
而樂亦無猒也三伏大&KR0044;坐榻皆温林隂拂掠不足¶
以剪畏日有蜀道人得孫知微活水遺法爲余壁間
<pb:KR6q0193_SBCK_021-1b>
作崩掀&KR0261;漫之圖以來涼氣解衣䃲礴奮筆而成余¶
驚定歎曰異哉一堵之間須㬰之頃而足江湖萬頃¶
之勢壯波怒渦窪窿千狀而有不窮之變隂風徐來¶
毛骨震掉忽焉如舟洞庭而望霜曉也能復有險畏¶
神速於此者乎道人舉杖指以謂余曰龍驤萬斛逶¶
迱而進如欲濟如愼畏有如明公卿任大責重思所¶
以濟民而報國者也舳艫衘尾追逐上下如行如留¶
有如仕路之紛紛方進而未艾者也魚龍變化更相¶
出沒有如賤而忽顯貴而忽棄者也一葉之艇傲顚¶
風而舞澎湃超然自得有如道德竒逸雜市人而無
<pb:KR6q0193_SBCK_021-2a>
辨者也世波之神速險畏其有以類此故吾圖之至¶
於白鷗沙禽汎汎隨流若無所與者又如我輩宅靑¶
山而侶白雲然猶思高飛遠引不能與之渉也余捫¶
其洶湧起突之處㸃畫穠纖之間語之曰果有生滅¶
變易否乎曰無有也夫天地萬物之盛備古今寒暑¶
之往來是非榮辱相尋於無窮而死生憂患追逐之¶
而不赦錯綜歷亂如蜜房如亂絲者如此畫浪初未¶
始有生滅有變易而其顚倒妄自驚怪者如子自畫¶
之而又自畏之也古之大聖人皆能游戲於此故曰¶
是法住法位世間相常住又曰一切法常靜無有起<md:KR6q0193_J_021-0676b>¶
<pb:KR6q0193_SBCK_021-2b>
相震旦駒兒子之鄉老也而亦曰如畫水成文不生¶
不滅何遽忘之也耶於是道人顧余而笑曰願從子¶
游因名其軒曰畫浪又爲之記¶
　　潭州開福轉輪藏靈驗記¶
長沙楚之大藩民俗殷冨可也而山水之冨亦擅名¶
天下千雉垣疊萬井喧闐而嚼嶽色之芳鮮飲湘流¶
之甘寒寶坊精舍樓觀追逐煙雲蔽虧梵放酬酢如¶
錢塘之西湖伊洛之嵩少開福在郡城之北基構雄¶
誇盡占形勝昔馬氏植福之地也&KR0042;法聚徒皆當時¶
之望士號大叢林名鎭諸方馬氏嘗命苾芻智光建
<pb:KR6q0193_SBCK_021-3a>
東藏奉安法寶欲増妙麗規法忉利諸天光以意造¶
不合教乗議者曰惟勁禪師隱居嶽中三十年得心¶
法之要而淹通三藏異迹甚著厚禮致之勁果來於¶
是布地文石爲雲濤之狀以象海琢石雲濤之上以¶
象須彌山建大輪山之顚而輔以小輪四棊布峙立¶
如人聚五指翔空爲朱欄青鎻間見層出以象忉利¶
宫闕光之徒頗相折難勁博引樓炭等經瑜伽俱舍¶
諸論證尤甚明㑹尊者室利嚩囉者來自五天是勁¶
之說而藏乃克成爲湖湘第一政和之初長老道寧¶
開東山法道食堂日五千指百須頥指可辦門人法
<pb:KR6q0193_SBCK_021-3b>
圓寔隂相之圓冝豐人短小精悍而材能任事寧使¶
牧衆典金穀道俗歸之寧剋日而化潭帥以大長老¶
智公黃龍高弟時年九十餘可嗣其席遣令佐即雲¶
蓋迎之智以老辭令佐曰太守請飯乃不赴貽法門¶
之咎智至即鳴鼔問其故曰請師住持也心知墮其¶
計中受之未幾以職事付其嫡子文正(避昊/天諱)正本色¶
飽參有局量克肖前懿圓不以新故二其心唯集諸¶
功德成就勝緣三年化衆檀鍾瑜等翻修藏殿五年¶
秋將畢工九月己卯夢合抱之木半空而止圓蒲伏¶
疑將壓焉呼曰誰爲此木危人如此乎有答者曰此<md:KR6q0193_J_021-0676c>¶
<pb:KR6q0193_SBCK_021-4a>
藏心也黎明覬州男子程俊來謁願施木以修藏如¶
夢中自是施者日塡門十月癸丑使木工張詢梯其¶
顚施斧鑿得木鏤䜟文其略曰吾成此藏魔事極多¶
不踰二百年有吾宗法子革作轉輪此其基也住持¶
者荆山寶也法子者月望也匠者弓長也自僞天福¶
癸丑至宣和改元己亥蓋百九十餘年夫豈偶然也¶
哉余獲拜觀遣十輩下推其轂五輪俱旋其上塗金¶
間碧電馳風繞莊嚴之麗惟見者心了而言所不能¶
形容也圓自言其巧非木工所能皆夣中若有指授¶
者凡費緡錢五百萬六年而後成且求文以記其事
<pb:KR6q0193_SBCK_021-4b>
余聞三世如來教法有微塵數偈句藏於龍宫秘於¶
五天者太山毫芒爾而流傳中國者纔五千軸然衆¶
生癡迷且不聞其名況義味乎雙林大士以平等慈¶
行同體悲廣攝異種爲此方便如疲軍聞梅林雖未¶
及見而渴心止如病夫人藥肆雖未得飲而病已除¶
況於見之而獲飲者乎雖若簡易然不猶賢於未知¶
者耶晉道人惠受嘗宿王坦之園夢以園營精廬既¶
覺訝之假寐復理前夢以語坦之遂果其事已而又¶
夢得刹柱明日行江亭獲隨流之木唐法師曇彥居¶
越州龍興寺大殿隳壞衆請彥修之彥曰非貧道力
<pb:KR6q0193_SBCK_021-5a>
也却後三百年有非衣檀越來興此殿及期太守裴¶
肅果符其䜟嗚呼圓退然寒窶一鉢行人間而已夢¶
如惠受而非有王氏之園爲之貲䜟如曇彥而非有¶
裴公之力成其願乃能不起于座出雙林之橫枝續¶
光明之千燄必有大過人者可無書乎五月日記¶
　　潭州大潙山中興記¶
崇寧三年十一月大潙山密印禪寺火一夕而燼住¶
持僧海評移疾郡以子方者繼焉未幾而棄去寺規¶
模宏大而經營者非其人歲移三霜纔辦法堂大殿¶
寢室而已然又茍簡齋庖垣廡皆未具上雨旁風無<md:KR6q0193_J_021-0677a>¶
<pb:KR6q0193_SBCK_021-5b>
所蓋障故禪學者分處山間林下蜂房蟻穴百丈大¶
雄之風陵夷至此極矣大觀三年潭帥曾公孝藴聞¶
之曰潙山南國精廬之冠非道行信於緇衲名譽重¶
於縉紳者莫能振興之吾聞天衣懷禪師在嘉祐治¶
平之間五遷法席皆廢殘荒寂處而懷能幻出寶構¶
化成禪叢今空印禪師軾公者蓋懷四世之孫而呉¶
江法眞之嗣方說法於廬山之下學者歸之如雲挺¶
然有祖風烈當能整大圓眞如巳墜之網於是厚禮¶
遣人致之越明年三月空印來自歸宗山川改觀叢¶
席增氣登殿拜起周顧太息曰冠世絶境大佛應迹
<pb:KR6q0193_SBCK_021-6a>
而殿宇卑陋堂室狹小何以嚴像設而致吉祥震潮¶
音而集龍天哉皆廣其基構而增修之使其壯麗稱¶
山雄深傳曰鐘聲鏗鏗以立號號以警衆也寺鐘不¶
足以光燄四海選佛來者於是聚銅神運倉之下穴¶
山爲鑪鐘成萬斤塗以黃金建閣館于殿之東廡佛¶
菩薩之語藏於龍宮傳自五天學者所當盡心所以¶
資智證之妙而盡細微之惑卽室五千軸者藏於殿¶
之西廡又明年增廣善法堂之後爲雨花堂含風而¶
虚明吐月而宏深夜參旣罷繽紛滿庭自兩廊之左¶
繞以復屋建庫院所以總庻務也自祖龕之右翼以
<pb:KR6q0193_SBCK_021-6b>
脩廊建堂司所以牧清衆也又明年重修僧堂廣博¶
靖深冬温夏涼曰僧者天人之福田佛祖之因地十¶
方如來同一道故出離生死曠野深山聖道場地皆¶
阿羅漢所住持世間麤人所不能見旣以廣延其所¶
見則所不見者敢不敬乎又刻五百尊者之像閣而¶
供事之又明年得異木於絶&KR1087;斷而爲三大合抱長¶
倍尋刻淨土佛菩薩之像莊嚴妙麗千花照映如紫¶
金山並高爭峻建殿于天供厨之南又特建閣于寢¶
室之前綠踈靑&KR0200;下臨風雨奉安神宗皇帝所賜御¶
書閣成而東南傾師黙計曰增萬牛莫能挽且天章<md:KR6q0193_J_021-0677b>¶
<pb:KR6q0193_SBCK_021-7a>
宸翰之所在山君水王之所宜謹藏而衞護之今職¶
弗修是神羞也言卒而風雷挾屋山嶽撼動俄而閣¶
正萬人懽呼昔大圓禪師開法此山也有衆千人碩¶
大而秀出者有若大仰寂子香嚴閑禪建兩堂爲學¶
者燕閑之私而名其東曰香嚴名其西曰大仰方欲¶
廣攝異根則修淨土觀法不以宗門爲謙及其成就¶
法器則以寂子閑禪期學者蓋其方便應機而設敎¶
譬如大海蚊䗈阿脩羅飲者皆得飽滿又明年重修¶
大三門宏壯傑立鏤金鏤碧寶翰飛動於千巖萬壑¶
之上而太師楚國公爲書其額却望形勝衆峯來朝
<pb:KR6q0193_SBCK_021-7b>
如趨如俯如屹立如蹈舞有臺自獻其前以寶積靈¶
牙舍利葬臺之中而建塔其上千尺九層蕩摩雲煙¶
微風徐來塔鈴和鳴比丘來往旋遶作禮望之如開¶
牒疑師以三昧力搏取梵釋龍天之宮置於人間不¶
然何其幻怪神異如此其多耶唐元和中僧曇敘開¶
基則有緒言曰地靈甚不可葬葬且致禍今三百餘¶
年僧物故莫敢塔塔于囘心橋南十里師曰事無大¶
小而斷於理從違不可茍也僧火化衆俱臨先聖令¶
不可違也禍福之來以智避就之不可從也遂建普¶
同塔于寺之西又修大圓禪師之塔而峙立兩亭以
<pb:KR6q0193_SBCK_021-8a>
覆古今碑刻部從者以其威靈奏賜眞應禪師塔曰¶
淨惠聖谿莊壟畒爲比鄰所吞數世且百年莫敢誰¶
何師云此唐相國裴公施以飯十方僧者橫目何德¶
以堪之不直而歸是䧟人入泥犂遣掌事執劵證諸¶
官竟還二百畒歲度一僧上資睿筭有玉泉住持僧¶
死于龍牙山山中之人不容其葬弟子抱骨石涕師¶
哀之使於潙山擇地建塚塔叢林義之師之潜行密¶
用之懿時時見於與奪然皆本於仁義道俗化其德¶
政和六年勑補住鎭軍之焦山師雅意不欲東解住¶
持事力辤之歸庵鸞谿之上俄詔聽還之潙山自其<md:KR6q0193_J_021-0677c>¶
<pb:KR6q0193_SBCK_021-8b>
始至中而還八年之間百廢具興非乗願力何以臻¶
此雪竇天衣之道至師大振叢林歸心焉興修蓋其¶
游戲也今嗣法者自南臺定昭了山法光而下詵詵¶
輩出棊布名山方進而未艾也法義謂余曰潙山之¶
雄夸非空印老師莫能辦之精神非文字莫足以傳¶
願求文以昭後世不得辭系以辭曰¶
有異比丘清而狂相山趼足窮衡湘黃才掬谿行嗅¶
嘗笑云水作青蓮香梯空杙險屢仆僵寢宿霧露衝¶
虎狼水與石闘聲舂撞誰挽千乗行羊腸霄然洞開¶
雲水鄉橫峯側嶺爭囘翔咨嗟曰此古道場山靈乃
<pb:KR6q0193_SBCK_021-9a>
今發天藏泥草吟嘯久彷徉無人告語空夕陽翩然¶
曵杖還江南道經新呉山鬱蒼登山作禮僧中王骨¶
面氣宇凌八荒侍其側者矯鸞皇祐公傑出尤堂堂¶
袖中肉山傾置旁瓶錫一笑戲取將懶安寂子尤敦¶
厖佐于耨耕立禪房九世沉溺爲津梁分燈延聮世¶
相望旣絶復續暗而彰軾公貌癯中方剛漆瞳照人¶
儼而莊食堂十年折繩牀有大長老續遺芳派出天¶
衣嗣呉江燼餘爲子整頽綱機鋒擊電誰敢當宗風¶
囘顧已舉揚以印印空成文章凛然面目如冰霜令¶
人望見折慢幢叢林邇來頓荒涼反袂拭面空歎傷
<pb:KR6q0193_SBCK_021-9b>
而師聲價重四方力能咄嗟辦寶坊又取佛日重洗¶
光芙蓉峯峻潙水長功德之利建我皇願同山呼壽¶
無疆
　　重修龍王寺記¶
祝融占南極其高蓋四千八百丈與中原相直其平¶
如衡故名衡嶽嶽之北崇岡峻嶺如犇如伏晴嵐夕¶
暉星螺掩玉百里而至陽陂翔爲竒峯呀爲深谷峯¶
之顚有大穴泉滿石裂攧雷濺雪夏冬弗竭蓋神龍¶
之所蟠蟄故名龍山唐貞元間馬祖傳曹谿心要隱¶
于嶽中從之游者多得道散處林&KR1087;之佳處老死而<md:KR6q0193_J_021-0678a>¶
<pb:KR6q0193_SBCK_021-10a>
世不聞矧見之乎洞山悟本禪師价公游方時與密¶
師伯者偕行嘗經陽陂迷失道路見谿流菜葉知有¶
隱者並谿深入叢薄間有茅茨僧出迎貌癯而老索¶
爾虚閑謂价曰此山無路闍棃自何而至价曰無路¶
且止老師自何而入曰我不曾雲水价曰住此山多¶
少時曰春秋不渉价曰老師先住耶此山先住耶曰¶
不知价曰何以不知曰我不從人天來价曰得何道¶
理便爾歇去曰我見泥牛闘入海直至于今無消息¶
於是价班宻師伯之下拜之拜起問如何是主中賓¶
曰青山覆白雲問如何是主中主曰長年不出户問
<pb:KR6q0193_SBCK_021-10b>
賔主相去幾何曰長江水上波問賔主相見有何言¶
說曰清風拂白月价心異之求依止僧笑曰三間茅¶
屋從來住一道神光萬境閑莫作是非來辨我浮生¶
穿鑿不相關即焚其廬而去莫知所終故龍山又名¶
隱山今祖堂王英諸禪師書江西宗派亦著隱山之¶
號光化中有竒比丘名師信不知何許人庵于隱山¶
之故基一衲宴坐異蹟顯著龍衆皆易形爲王者服¶
從之聽法歲旱民祈雨輒響應馬氏據有荆楚欽事¶
之不敢名斥賜號雨禪師而増名爲龍王山自信之¶
化世爲禪林號西禪寺太平興國改賜今額宗敎下
<pb:KR6q0193_SBCK_021-11a>
衰師法大壞至以大福田之衣蒙市井無賴而兹山¶
十世宣和四年夏潭帥大學曽公盡禮致前住道林¶
雲禪師來領院事雲孤硬飽參精嚴臨衆洞山十世¶
之孫而焦山枯木之嫡嗣也人望翕然師解包之日¶
顧嗟太息因發其形勝増廣其基構而鼎新之聚材¶
鳩工以歲入輸租飯僧之餘助成之不專取於檀信¶
以謂檀法以信而發心爲淨施止増一草獲福不貲¶
不然雖側布但名住相人徒見雲法勞熏役而不知¶
游戲也有無諸道人上白寔隂相之且從余求文記¶
其事曰价公參道於此山而雲禪師嗣其法以興修<md:KR6q0193_J_021-0678b>¶
<pb:KR6q0193_SBCK_021-11b>
之疑非偶然余曰隱山單丁住山把茅覆頂刀耕火¶
種而食兩客及門焚其廬而去之今雲公不起于座¶
使綠踈青&KR0200;以棲千柱飛甍畫棟以粲萬瓦層樓傑¶
閣以蕩摩雲煙虚堂廣殿以吞吐風月撾鼔升堂千¶
指圍遶雲屯川増方進而未艾也視其迹若相遠然¶
其道實相須如來世尊蓋嘗曰不住無爲不盡有爲¶
金剛般若開空法道也而曰持戒修福者名發信心¶
開空法而修福無住無盡之旨也隱山之焚廬滅迹¶
與雲公之幻出樓閣託斯文於不朽殆得如來世尊¶
之遺意於是爲疾書之宣和六年春公生明齋記
<pb:KR6q0193_SBCK_021-12a>
　　隋朝感應佛舍利塔記¶
唐僧史曰同州大興寺者般若尼寺故基也隋文帝¶
以魏大綂七年六月癸丑生於寺中赤光照室紫氣¶
滿庭如幻出樓閣而其色赭人之衣妳母覺時炎熱¶
以扇扇之慄然暴寒幾絶不能啼有尼自外至謂太¶
祖曰兒乃那羅延也蓋天佛所祐不可令處穢雜間¶
當爲養之於是太祖以兒委之不敢名問而闢館以¶
延尼通門往來一日皇妣闞尼在不就抱持之忽化¶
爲龍鱗角已具驚仆于地尼歸見之怒曰乃敢妄觸¶
吾兒致晚得天下文帝七歲尼告之曰像教堙滅一
<pb:KR6q0193_SBCK_021-12b>
切鬼神皆西兒當父母天下而教法賴兒而興之年¶
十三乃令還家四十餘年足不越閫周旣廢教尼隱¶
皇家文帝踐祚教果重興尼名智仙神異不可測河¶
東蒲坂劉氏女也七歲出家其師一旦失之意必墮¶
井俄見坐殿楯瓦上世號神尼嘗以舍利一掬授文¶
帝曰以此福蒼生仁壽二年出以示僧曇遷置掌而¶
觀數數有盈縮遷曰吾聞法身過於數量非智所及¶
此未可量乃分而爲五十三分詔於五十三州名山¶
福地以建塔塔下圖神尼之象有銘其略曰維年月¶
日菩薩戒佛弟子大隋皇帝堅敬白十方三世一切<md:KR6q0193_J_021-0678c>¶
<pb:KR6q0193_SBCK_021-13a>
三寶弟子䝉三寶福祐爲蒼生君父思與民庻共建¶
菩提分布舍利諸州供養欲使普修善業同登妙果¶
者特請兩京名僧將命奉安之日皆有祥瑞長沙嶽¶
麓寺之前澗隂之上石浮圖其一數也山中僧道安¶
嘗爲余曰隋朝舍利塔事極竒偉而五季烽火之餘¶
銘碣焚毁道俗游觀無所質問余曰豈直此而已晉¶
建興二年長沙縣之西一里二十歩有千葉青蓮華¶
兩本生於陸地掘之丈餘蓮之根莖自瓦棺而出發¶
棺而視但紙衣拴索而蓮寔生頭顱齒頰間有銘棺¶
上曰僧不知名氏唯誦妙法蓮華經已數萬部旣化
<pb:KR6q0193_SBCK_021-13b>
遺言以紙爲衣瓦棺葬于此郡以其事聞朝廷有旨¶
建寺其上號蓮華今長沙驛卽寺故基也西城之譙¶
門與湘江之潭皆以蓮華名之者以此然邦人無有¶
知者安請余併書以示道俗宣和七年二月住山道¶
人法光與安化馬章彦逹登澗隂問建塔之因光乃¶
以余文示之彦逹踊躍願施錢刻石山中上巳日除¶
饉某記¶
　　潭州白鹿山靈應禪寺大佛殿記¶
靈應禪寺天人師殿者無諸沙門用澄之所建而邦¶
之大檀越劉革之所施也寺占巖腹臨清流發一區
<pb:KR6q0193_SBCK_021-14a>
之形勝規模宏大營建偉傑綠踈朱闥吞飲風月飛¶
簷楯瓦蕩摩雲煙寶鈴和鳴珠網間錯像設釋迦如¶
來百福千光之相文殊師利普賢大菩薩大迦葉波¶
慶喜尊者散花天人護法力士又環一十八應眞大¶
士序列以次莊嚴畢備道俗拜瞻其無以異登忉利¶
諸天至普光明最吉祥地欽奉慈嚴親聞圓音也其¶
費緡錢三千萬而不聽餘人増一草鳩工於宣和元¶
年而斷手於七年之秋余過襄沔謁方禪師於潮音¶
堂而澄前請爲之記余聞百丈大智禪師之訓曰世¶
尊遺教弟子因法相逢則當依法而住飲食服玩經<md:KR6q0193_J_021-0679a>¶
<pb:KR6q0193_SBCK_021-14b>
行宴坐必爲叢林營建室宇必先造大殿以奉安佛¶
菩薩像使諸來者知皈向故晝夜行道令法久住報¶
佛恩故又聞德山鑒禪師之語曰比丘行脚當具正¶
眼誦經禮拜乃是魔民營造殿宇又造魔業且天下¶
惟奉一君一化豈容二佛所居撤去大殿獨存法堂¶
嗚呼百丈德山皆祖師一則建立一則掃蕩安所適¶
從折中哉方禪師黃龍雲居之仍孫必知其要乃以¶
問之方曰如醫師之治病應病與藥今人病寒必投¶
以丹砂烏喙設或病喘必投以紫團白术寒疾愈則¶
所謂烏喙丹砂者姑置之可也喘疾既去則雖常服
<pb:KR6q0193_SBCK_021-15a>
紫團白术庸何患然無病則焉用藥哉衆生無明崢¶
嶸業海横肆莫知津涘而以佛爲彼岸則殿宇之建¶
像設之嚴所當然矣余拊手曰臨濟之後善說法要¶
如此因取以文次爲之記澄公外枯而中秀耐煩冗¶
甘淡薄十年不懈其志非止爲此殿而已要將咄嗟¶
辦一梵刹可也九月初吉記¶
　　重修僧堂記¶
湘南號爲山水之國故佳處多爲得道者所廬自唐¶
貞元間馬祖石頭卜鄰於衡嶽學者㪚止巖叢本朝¶
康定間慈明禪師中興於石霜望馬祖爲十世嫡孫
<pb:KR6q0193_SBCK_021-15b>
兒孫徧天下而長沙尤盛元豐元祐之間角立傑出¶
者比比領名刹諸方指以爲道之所在今三十年禪¶
林下衰以大福田之衣自標識而號分燈嗣法者例¶
皆名愧其實蓋族大口衆不肖之子乃生固其所也¶
龍圖閣曽公之帥長沙慨然驚嗟曰吾祖楚公識雪¶
竇顯公於行間擢置人天之上遂爲雲門中興吾親¶
受大和尚圓照印可今而坐視非雪竇圓照所以付¶
祝之意於是刪去其甚無狀者老病物故懼讋而宵¶
遁者時或有之遴選諸方之名德十餘輩所以扶其¶
顚整其傾靈應方公乃其一也方既至問其地利之<md:KR6q0193_J_021-0679b>¶
<pb:KR6q0193_SBCK_021-16a>
所出度不足以贍衆則化淨檀爲油麥庫以生財役¶
力事衆未有効勞者則合衆力建度僧之庫越兩年¶
而告成又化邑之賢者鍾世高修僧堂五間鳩工於¶
宣和六年十月明年秋九月落成之而余適至方偕¶
余游觀其高深壯麗塗金間碧香霧爲帳秋水爲簟¶
粥魚齋鼔戢戢而趨合&KR0050;而集㑹四海而不爲混跏¶
趺而禪休萬緣而不爲滅余曰此曽公發之而其利¶
如是博也方笑曰曽公發之而成之者乃賢令尹賈¶
公也自公下車盗賊衰息風雨時若民以是安吏以¶
是畏風雨時若則連歲有秋盗賊衰息則夜户不閉
<pb:KR6q0193_SBCK_021-16b>
歲豐時和則民樂施故吾堂成於談笑使令尹不賢¶
民且離㪚矧所謂沙門乞士者乎余愛其言理而明¶
喜爲之記十月初吉除饉某記¶
　　五慈觀閣記¶
古之仁人將有爲於世必特立獨行自行其志漢將¶
李陵之降虜致武帝疑其臣屬於是蘇武奉使不屈¶
牧羊海上十九年起居必仗漢節宣帝以智力御世¶
君臣凛然既殺蓋寛饒於是䟽廣父子袖手而去使¶
人主知區區爵祿不足驕天下之士豈激頽波而獨¶
往冒衝風而孤騫者歟豈惟世之仁人如此出世之
<pb:KR6q0193_SBCK_021-17a>
聖師亦然三祖璨公既得法隱於淮山悼學者枯禪¶
縛律以地位證修爲歸宿不信逹摩别傳之宗故作¶
信心銘又名其弟子曰道信造次顚沛語言寢息必¶
以信自心爲勸嗚呼吾祖之於法道深切著明可以¶
想見其餘風遺烈東山住持沙門宗致者臨濟十一¶
世之&KR0007;孫而泐潭凖禪師之嫡嗣也骨面嚴冷英氣¶
逸羣以荷擔雲庵法道爲已任說法有辯慧護敎有¶
便行卑叢林以宗旨爭溝封以語言爭非是紛然諸¶
方方熾未艾名爲走道其實走名射利裨販無所不¶
至而正宗微矣欲棄之而弗忍欲導之而弗從於是<md:KR6q0193_J_021-0679c>¶
<pb:KR6q0193_SBCK_021-17b>
爲室於方丈之東名曰慈航又自名其號曰慈覺猶¶
以爲未也建閣于大門名曰慈觀蜀僧居竭者傾長¶
財一百五十萬以助成之竭生平自奉甚約所得檀¶
信之施毛累寸積四十年之藏一旦舉以施之人以¶
爲難南晉僧子照者有實行自然之智如人信手斫¶
方圓皆中繩墨慈覺使總院事事無巨細談笑而辦¶
閣經營照寔董其事垢面龜手不憚霜雪伐山相材¶
運土拾礫與蒼頭短髪進退凡半年而落成竭以財¶
施而慈覺之志乃克成師弟子之於宗皆無所愧賢¶
矣哉余與雙峯祖印禪師仲宣來游遂登是閣晩望
<pb:KR6q0193_SBCK_021-18a>
淮山萬疊自獻雪盡蒼然却立周視朱欄碧瓦蕩摩¶
雲煙苾芻往來午梵方奏疑其身世之在諸天也祖¶
印問余曰慈覺之慈宗師之慈其與佛菩薩之慈奚¶
若余曰如恒河女子抱嬰兒欲渡兒墮水中女子與¶
之俱死此愛兒之慈也滿慈子曰人罵辱我我則自¶
幸曰罵辱非拳敺也設或拳敺又自幸曰拳敺之酷¶
不猶愈杖擊兵刃乎此忍力之慈也曹谿六祖夜爲¶
男子張行昌所謀將施刃六祖笑曰止負汝金不負¶
汝命以金贈之使去人無知者行昌感涕願落髪爲¶
比丘所至輒訪道復至曹谿而祖授以法要使分燈
<pb:KR6q0193_SBCK_021-18b>
于江西寃親一揆是謂等慈也提婆逹多每欲害佛¶
以毒置十指爪中見佛接足佛笑曰未毒我足先毒¶
汝手又勸國驅千醉象以衝佛駕象來佛垂手示之¶
於是象見十指皆有師子怖駭遺糞而去此謂大慈¶
也若慈覺則不受諸慈管攝擊塗毒之鼔死却偷心¶
鎔凡聖之銅不存情見如勝熱婆羅之火聚無猒足¶
王之刀鋸使一切衆生觸其燄蒙其刃皆獲無分别¶
智此蓋眞慈也夫豈不然哉祖印笑曰道人固菩提¶
園中之耆年何其辯慧乃爾驚羣耶龍舒禪鑑大師¶
無學犯衆而言曰閣成而老師適至似非茍然願爲<md:KR6q0193_J_021-0680a>¶
<pb:KR6q0193_SBCK_021-19a>
記之余曰唯建炎元年十二月記¶
　　資褔法堂記¶
資福禪院在金沙斗方之北竒峯峻岡環繞以掩映¶
風林雲壑祕邃以曠平自非逃世絶俗忘軀爲法者¶
無因而至崇寧間蜀僧文慧嗣百丈九肅禪師說法¶
此山求心之所決擇發趣之所歸投凡叢林之所服¶
用寺宇之所冝有者十八九矣建炎元年十月住持¶
沙門九琛以書抵印曰寺僧紹恂者無諸人惠公之¶
高弟有行業淮山道俗愛敬之惠公以政和五年遠¶
化諸大檀越重修潮音堂一所俾知法上首臨衆演
<pb:KR6q0193_SBCK_021-19b>
法以上祝天子之萬壽恂欣然從之於是遠近聞之¶
冨者輸財貧者輸力藝者輸巧勸者輸語越明年七¶
月而堂克成凡用緡百萬有餘乃設無遮大㑹飯凡¶
聖僧而落成之未有文以記其事公爲我記之印曰¶
自後漢摩騰竺法蘭來自五天館于洛陽鴻臚寺有¶
經而未有精舍至呉赤烏中康僧㑹入建康架茅茨¶
與其徒以行道有精舍而未有僧三日男子朱士行¶
最初落髪有僧而未分禪律迨唐之朝禪律並行曹¶
谿獨號禪宗而律學乃不敢與之抗行元和中百丈¶
大智禪師方建叢林廢蜂房螘穴之衆爲九州四海
<pb:KR6q0193_SBCK_021-20a>
而建大法堂以總衆至於天下禪席宗之知比丘因¶
法相逢以法爲親主者升座而坐學徒鴈序而聽示¶
尊法也恂能化衆檀以成斯堂其知本者歟資福院¶
爲此邦之福田道俗男女貴賤老㓜者䡆授之者得¶
長老升堂布法雨以滋灌之令善種福芽叢生而並¶
茁其爲惠利豈有既乎不可以無書¶
　　雙峯正覺禪院涅槃堂記¶
大江之北夢澤之東萬山走趨屹立兩峯蟠岸千楹¶
寶勢翔空煙雲開遮戸窻青紅天花墮飄舞雨旋風¶
疑登梵釋龍天之宫大鐘横撞山空玲瓏犀顱戢戢<md:KR6q0193_J_021-0680b>¶
<pb:KR6q0193_SBCK_021-20b>
歩趨肅雍祖印禪師蓋其長雄寛而邉幅壯而踈通¶
謙以自牧衆所追崇如海下之百川則宗論其世家¶
非侯則公棄之恥言安樂巖叢與彼假我染衣妄庸¶
垂涎冨貴忘其頂童雀盧自誣者則若不同也余自¶
襄沔南歸新豐道由淮上託宿山中欣然見我如舊¶
游從日陪杖屨摧頹兩翁偶立小語又指役工紛然¶
斧斤聲雜鼓鐘坐僧日多其來無窮庸免包藏衰老¶
篤癃跛盲失心不祥之凶作堂館之工行告終矣要¶
余即之周行廡廊入門踈快宻室虚窻搴幃設簾冝¶
温冝涼濯衣柵榻負喧橙牀藥鑪茶鼎可劑可湯頤
<pb:KR6q0193_SBCK_021-21a>
指如意失其異鄉即戲問之欲資抵掌豈有少年如¶
䆳青狂法戰不勝舁入此堂者乎豈有垂死如剖倔¶
強而敢橫機摩疊大陽者乎豈有英靈如黃涅槃杖¶
擿病者隨起激昻者乎豈有病瘉枵然空房而嘗臥¶
處尚多痂瘡以火燒之皆熏陸香者乎豈有頭陀以¶
紙爲裳而其迅機石火電光方酬洞山言訖而亡者¶
乎祖印愕然視余嗟咨如子精敏亦迷怪竒甘棄坦¶
塗而行嶮巇子知太平無象可窺雨露霜雪自然四¶
時我廪既高里無呼追雞豚社飲老㓜扶擕安用鱗¶
鳯之與菌芝耶昔維摩病臥毗耶離教誨天魔使令
<pb:KR6q0193_SBCK_021-21b>
艶姬手提大千戲而擲之世尊有疾則異於是背痛¶
乃臥須乳作麋而已何嘗變化怖駭羣兒乎余聞其¶
說乃加敬䖍而僧祖偁祖印所賢而余里閈又掌寺¶
權婆娑獻誠願拾此言丐余文之爲記以傳夫千里¶
水濫觴其源若合衆流遂成大川則知此堂衆檀成¶
焉増土爲阜増毛爲氊兩尼勤勤佳其精專同其調¶
度所費緡錢蓋六十萬淨願乃圓有僧道齊以身率¶
先雜衆工中唱呌挽牽十方之多道俗嗟羡咨爾堂¶
衆諦觀病緣此四大軀無可肇堅生死之趣愛見所¶
纏雖相扶持終各棄捐當令以觀常自現前授與此<md:KR6q0193_J_021-0680c>¶
<pb:KR6q0193_SBCK_021-22a>
疾非人非天是我自業成熟則然受盡還無如雞出¶
燖此心自住如珠在淵觀苦進道諸佛憫憐歲在丁¶
未建炎改元季冬初吉集者駢肩敘多率衆二百九¶
員領衲景修守珂守詮至其綱維又揀耆年辦衆法¶
欽牧衆法璉叢林精神照映雲泉祖印爲誰住持仲¶
宣而作記者寂音老禪¶
　　合妙齋記¶
無盡居士眞拜之明年大晟樂成詔試於西府余適¶
在焉無盡曰聲起於日而律起於辰四十有一而陽¶
數全三十有六而隂氣備如黃鐘之律九寸而爲宮
<pb:KR6q0193_SBCK_021-22b>
増之毫釐減之杪忽則其音不應宫茍適其和是謂¶
之雅熟視其理蓋大徧無外細入無間余曰諸佛衆¶
生日用無以異於此其體本自妙而常明因緣時節¶
不借語黙其義自見違時失候則擬議而動其義自¶
隱諸佛知此者也故善用而合本妙首楞嚴豈不曰¶
雖有妙音若無妙指終不能發如我按指海印發光¶
哉衆生昧此者也故不善用而成麤大智度豈不曰¶
猶如利刀惟用割泥泥無所成刀日就損哉余渉世¶
多艱困於憂患後三年華髪海外翩然來歸依資國¶
寺乞食故人而老焉晨香夕燈經行晏坐翛然靜住
<pb:KR6q0193_SBCK_021-23a>
索爾虚閑追繹大晟樂之和雅而庶幾善用其心以¶
合本妙之意也遂以名其齋曰合妙又爲之記政和¶
四年二十五日書¶
　　信州天寧寺記¶
江南山水冠天下而上饒又冠江南自昔多爲得道¶
者所廬鵞湖&KR0027;峯懷玉號稱形勝而靈山尤秀絶蓋¶
唐義武初西平周王發其天藏也初建精舍名興聖¶
祥符天子改賜普明沙門德延以講學聚徒甚盛弟¶
子德熈者有智略實隂相之崇寧二年詔革以爲禪¶
林賜田度僧聽遇天寧節進功德䟽太守周公邠命<md:KR6q0193_J_021-0681a>¶
<pb:KR6q0193_SBCK_021-23b>
長老德延爲第一世而以僧正德熈董其事也三人¶
者敘立顧瞻而歎曰寺以羣居而自爲户牖犬牙相¶
接如蜂房螘穴非相臣所以建請集禪衲演祖道上¶
延睿筭之意於是蟬蛻其卑陋而一新之也入門縱¶
望序廡翼如而進層閣相望而起登普光明殿顧其¶
西則有雲㑹堂以容四海之來者爲法寶藏以大輪¶
載而旋轉之以廣攝異根也顧其東則有香積厨以¶
辦伊蒲塞饌爲職事堂以料理出納特建善法堂于¶
中央以演法開毗耶丈室以授道又閣其上以像觀¶
世音示以聞思修令學者入道也粥魚茶板霜顱螺
<pb:KR6q0193_SBCK_021-24a>
頂鳧趨而集寂無人聲餘履聲而禪齋宻室冰懷雪¶
慮株枯而坐不見心相惟身相也嗚呼西平王郡太¶
守雖異世而姓氏同前以講後以禪而領袖者雖異¶
趣而名號同也吾聞浮圖未成故裴公美爲&KR0007;度之¶
後身千尺像畢而僧護爲僧祐道宣之前身古今所¶
傳不可誣也宗衍禪師出自白牛法窟中來嗣延公¶
之法席分照覺之祖焰道行孤峻爲邦人所欽然人¶
但見其能集前人之大成幻出樓觀而不知其游戲¶
也政和元年八月又詔以天寧萬壽名寺七年三月¶
遣僧慶瑫來乞文以記其事余雖未獲覽山川之佳
<pb:KR6q0193_SBCK_021-24b>
氣披華搆之雄誇然能系而爲之詞也辭曰¶
羣峯寶勢爭岧嶤雲收眼寒空翠搖靈山獨受王水¶
朝跨水誰作朱飛橋蒼官馬鬛低龍腰谷風吹空翻¶
海潮忽驚寶坊礙層霄天花細雨紛墮飄草衣大士¶
唾霧消定力持之日劫超太霞仙子坐可招夜晴往¶
往聞吹簫西平賢王想風標長劔拄頥氣勇驕擅此¶
興聖開前朝宋興和氣彌宇宙佛宮道祠恩益厚初¶
以毗尼相講授易爲禪林冠江右大鐘橫撞午梵奏¶
紫金光聚世福祐苾芻千指聚拜手太平天子千萬¶
壽切雲樓閣誰所搆臣子淨願力成就白牛乳犢師<md:KR6q0193_J_021-0681b>¶
<pb:KR6q0193_SBCK_021-25a>
子吼虎谿嫡孫氣竒茂學者趨之俯並首我作銘詩¶
招爾後斯文與山俱不朽
　　高安城隍廟記¶
城隍廟者故使君應侯廟也應侯世高安諱瑱隋季¶
政荒天下盗起李宻起鞏王仁德起鄴皆稱公李子¶
通起海陵邵江海起岐州薛舉起金城竇建德起河¶
間皆稱王劉武周起馬邑劉元晉起晉安林士&KR0042;起¶
豫章皆竊尊號高安豫章屬邑也侯時以布衣募兵¶
烏合而擊之士&KR0042;却隱去因嬰城固守唐武德元年¶
五月甲子唐公即帝位五年十月己巳林士&KR0042;殄滅
<pb:KR6q0193_SBCK_021-25b>
嗚呼方是時賊兵浩如海孤城&KR0396;如塊微侯之忠勇¶
義武則民魚肉之乆矣朝廷旌其功授以刺史符於¶
是千里親之如仰父母既沒贈尚書左僕射廟食此¶
邦蓋五百年而書功烈者詞不逹意余嘗歎息之政¶
和六年九月十六日因請福許銘廟念文字陳陋又¶
罪廢懼凟神聽藁成復壞者數矣越明年二月二十¶
六日夜夢有客過余甚都雅曰向許我詩當以示我¶
夢中問公誰氏曰我唐人居湖中既覺三鼔矣坐而¶
假寐又夢理前事旁有贊者曰應侯君也於是起呼¶
燈火洗心爲銘銘曰
<pb:KR6q0193_SBCK_021-26a>
煬帝南游江都湄唐公集兵禱晉祠連和突厥人户¶
知傳檄諸郡稱義師豫章邈在江之西殺氣熏烝喧¶
鼔鼙芟民如芻救者誰應侯忠勇英特姿精誠貫日¶
如橫霓振臂大呼老幼隨空拳烏合當新覊賊鋒爲¶
却氣少衰守城泯黙天助威賊雖猖狂其敢窺民甘¶
九死侯生之不然蕩滌無孑遺故宮下瞰緣錦谿過¶
者肅趨不敢馳功德之大山嶽巍惜其粉飾無雄辭¶
心許作文恨陋卑夢中索之不呵譏俾侮神者讀此¶
詩知神威靈不可欺
石門文字禪巻第二十一<md:KR6q0193_J_021-0681c>¶
<pb:KR6q0193_SBCK_021-26b>

