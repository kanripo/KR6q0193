#-*- mode: mandoku-view; -*-
#+DATE: 2015-08-30 21:47:33.509148
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0193_J_007-0605b> 
#+PROPERTY: JUAN 7

 石門文字禪卷第七¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

古詩七¶

臘月十六夜讀閻資欽提舉詩一巨軸¶

#+BEGIN_VERSE
「　青燈映窗山月西讀遍穎𦤎居士詩四蹄雷電駿騰¶躍萬丈光芒豪放詞古錦濯江有餘麗夜光走盤無¶價珠韻高不受富貴縛眼蓋縉紳說林壑一語不合¶即拋卻太華摩雲森剔卓一往歸心如鳥工十分風¶味似相同沉溟山水柳子厚撥置形骸龐德公攬轡¶不當分此輩珥筆合在明光宮天床長哦起曳履旋¶呵凍筆吐機鋒寄語公家王坦之為編乃翁詩集尾
#+END_VERSE
」¶

次韻游南臺寺¶

#+BEGIN_VERSE
「　青原生下一角麟單丁住山須底物試垂一語傳不¶朽阿師鈯斧成乾沒憑欄小立與僧語浮雲卷盡千¶峰出永懷倔強韓退之南遷正坐譏訶佛山雲開遮¶良偶然自詫精神費詩律閻侯愛山得雲饒勝處遲¶留多記述慕韓每每手加額見詩未讀壁先拂此公¶文不數他人微詞天姿含宋屈
#+END_VERSE
」¶

次韻讀韓柳文¶

#+BEGIN_VERSE
「　穎皋韻秀徹如春在楊柳清遊每見刪題詩無與敵¶此篇如用兵曹瞞破張繡神遠付一快奇變愕眾口¶猶如含至美醇釅兵廚酒柳文馬頓塵驕嘶不忘驟¶置於是文中碔砆雜瓊玖同時公與侯富貴可炙手¶人驚風雲會自矜時命偶一懽難把玩忽焉成老醜¶居然成斯集纍纍增培螻兩公獨如在並驅讓先後¶文章有耿實言語置坐右我老坐詩窮奔走營升斗¶時能吐佳句英華出枯朽
#+END_VERSE
」¶

次韻新化道中¶

#+BEGIN_VERSE
「　形骸寄簪紳趣味在林麓楚國富山水下車已心足
<pb:KR6q0193_J_007-0605c>¶昨聞入層翠超放等奔鹿情高如謝安舉手弄落瀑¶恰如紅粧女弓彎雙屈曲登高發清嘯餘響動林木¶名山冠東南佳處數天目以比衡霍勝家雞例野鶩¶歸來渡湘江水作鴨頭綠應懷絳翠山歸期何日卜
#+END_VERSE
」¶

次韻題貯雲堂¶

#+BEGIN_VERSE
「　雲蹤不容挽乃曰堂可貯知誰愛嶽色欲以遮藏故¶嶽山冠世境自昔廬諸祖道德無鮮陳世相有今古¶君看馬駒兒乃是僧中虎
#+END_VERSE
」¶

次韻題明白庵¶

#+BEGIN_VERSE
「　鼻端有餘地世議嗟迫窄君看閻夫子廣莫以為宅¶去宦游人間面有無求色酒闌愛松風醉眼眩紅碧¶俊爽類王濟端復有馬癖何當食萬錢四海蒙惠澤¶湘潭紫翠間松下偶相逆袖中出新詩苦語涼肺膈¶夜半來床前且以慰窮厄豈真謫仙人何其似太白
#+END_VERSE
」¶

和宵行¶

#+BEGIN_VERSE
「　不眠盥漱罷和衣肱再曲村落雞未鳴部曲炊已足¶露行逢遠火盲龜值浮木馬上續殘夢不復較遲速¶故鄉夫豈遠隨分有松竹自種橘千奴大勝五斗祿
#+END_VERSE
」¶

次韻題子厚祠堂¶

#+BEGIN_VERSE
「　元和八司馬子厚獨奇偉謫官無以敵妙語淩山翠¶山以囚自名谿以愚為字醉心谿山間勝處無不至¶至今永州祠大類羅池祀生存伍猿鳥遠像土偶侍¶經遊香火罷感歎追前事才高出不容起坐終夜喟
#+END_VERSE
」¶

和茶陵夢覺索燭見懷¶

#+BEGIN_VERSE
「　聞弦能賞音公獨知雅曲易親復難忘終期老林麓¶公如追風驥未見所歸宿嗟余老摧頹翩如啄苔鵠¶遙知雙泉上頗亦蒔松菊何時聞夜舂並齋著茅屋¶慧觀友李源高風當補續便覺雒秀間杖履笑追逐¶今非茶陵夢猶欲更秉燭愛公押難韻敏若方破竹
#+END_VERSE
」¶

次韻偶題
<pb:KR6q0193_J_007-0606a>¶

#+BEGIN_VERSE
「　鈍拙無人著眼看一庵睡快如梁端那知高軒肯過¶我終日笑語成盤桓畏公筆力不可敵坐令三峽回¶奔湍威稜王節照湘楚誇聲眾口鋒刃攢此篇意氣¶更傾寫句法超絕風格完許令賡酬亦不免但恨語¶帶儒生酸苦嫌絲竹圍醉枕臥看煙縷凝雕盤雙泉¶雲樹時到夢神武門前思挂冠朝來清事亦稠疊野¶飯蓬窗分小團人間曲屈多敗意莫辭時此同幽懽
#+END_VERSE
」¶

寄題雙泉¶

#+BEGIN_VERSE
「　閻公立朝時凜然古遺直孤忠捍世波砥柱屹挺特¶一旦成千古埋玉秀山側至今山中泉實以配公德¶欲知其源深下漲千頃澤沙渠走清快石井湛紺碧¶譬如澠與淄相去無尋尺日光每下徹山影必倒植¶倚欄應忻然遊鱗見尾脊知誰念純孝滿掬種白石¶粲然生玉英冥感吁莫測泉旁有精舍聞多登覽適¶何時同二老追逐扶瘦策詩成坐假寐夢歷秋山赤¶想見環珮清繞除餘響滴
#+END_VERSE
」¶

次韻夏夜¶

#+BEGIN_VERSE
「　隱几群動寂池塘浮夕光瓦溝急雨過熏風滿南堂¶飛螢忽點衣小立聞荷香東南喜見月微雲復遮藏¶長哦穎皋詩清語涼肺腸勁氣終不屈莫邪淬光芒¶高懷寰宇間蠢蠢奔炎涼斯人古遺直天質自溫良¶茲夜發遐想易親復難忘歸田無別意難以枘入方
#+END_VERSE
」¶

和遊谷山¶

#+BEGIN_VERSE
「　穎皋擘窠書棐几玉勒銀鉤照林麓山堂聚觀雜賢¶鄙人人歡然如所欲獨餘耆年視凝遠就觀尚如隔¶羅縠筠床瓦枕試新涼小雨南風正清熟岸中一笑¶山荅響我亦為君聊捧腹晚晴軒檻亦何有隔屋茶¶煙度修竹呼童索紙賦新詩詩成字字清如玉人間¶何從有此客滿腹精神真可掬我慚衰老亦作詩譬¶如菌芝生朽木
#+END_VERSE
」
<pb:KR6q0193_J_007-0606b>¶

和曾倅喜雨之句¶

#+BEGIN_VERSE
「　清狂平生笑李赤詩慕謫仙名烜赫尤勝曲影傍權¶門愛其炎炎手可炙袁絲若至晁錯逃熱中未老嗾¶與嗷猶勝怒及水中蟹不合郭縈持雙螯何如一庵¶聽松雨潑眼晴窗發茶乳更無俗子作白眼但有水¶沉橫碧縷長愛朱生論不卑神明不欺寧自欺買金¶賞誣豈不美尚笑世俗今澆漓玉川作詩曾救月退¶之抵掌誇奇絕公今又賦喜雨詩詩成肯寄甘露滅¶氣吐虹蜺辭吐雲才大端如梁與棼麗如宮華蜀錦¶色駿卻千檣萬馬奔屈宋宗枝君得髓江左風流復¶興起試手作詩君勿笑毫忽增之至弓秭長哦月出¶湘淹東翰墨場中久策功千篇翻水不足道絕愛風¶味如醉翁
#+END_VERSE
」¶

次韻過醴陵驛¶

#+BEGIN_VERSE
「　解鞍成小寢部曲營夜炊此生一寄耳夢幻相拘縻¶風飧雜舍者水宿依江湄何時步八塼壓犀簾幕垂¶三湘在圖畫開屏供臥披公宜宿玉堂明甚無可疑¶今復聊爾耳間作虎頭癡
#+END_VERSE
」¶

次韻¶

#+BEGIN_VERSE
「　先生絳闕姿名字占仙籍妙年取榮名翰墨乃其職¶而云賦歸歟戲語吾不逆醉翁昔仙去人間暫休息¶文字頗橫流士氣久不懌公實不出後議論有精識¶冰壺含青春不容一塵隔吐句如善射字字皆中的¶佳麗增奇峭欹側多醉墨高辭敦故舊讀之氣橫臆¶閱深似退之頓挫雜拋擲如春飾萬物妙用無罅隙¶故人困長哦其節不容擊自昔聞公家諸郎居連璧¶道學進未艾慶澤流無斁紛華脫髮棄酌古分陰惜¶汎觀得其要雲升復川益孝友如機雲爭攘笑丕植¶聞風方對食不覺起投筴神交夢成趣意合氣自激¶廬陵在何許縱望手加額那知湘江上握手笑墮幘
<pb:KR6q0193_J_007-0606c>¶妙處無陳鮮傾蓋如夙昔歸來看屋梁喜極心更惕¶弟兄定世家富貴已尋逼而我世憎嫌莫景桑榆迫¶相從可忘年頑魯幸勿責一懽難把玩轉顧成陳跡¶閉門工寢飯且復適吾適遙知不吾詫頗嘗有此客
#+END_VERSE
」¶

次韻游南嶽¶

#+BEGIN_VERSE
「　退之倔強遷揭陽道經衡山愛青蒼逸群駿氣不可¶禦頓塵初控青絲韁朝雲偶開豈有意妙意放浪高¶稱揚我生少小善詩律讀之坐令身世忘朅來結友¶本上座南遊私喜初心賞橘洲看雪已清絕更櫂野¶航浮碧湘忽驚萬峰上雲雨走棟飛檐雲雨旁知誰¶憑欄俯落日跳丸一笑千巖光紫金雞含一粒粟磨¶塼作鏡傳遺芳小庵自披慈忍服十方普熏知見香¶巉巉玉骨撼不應但誦妙偈聲琅琅只今般若臺前¶路過者拳拳加敬莊我尋遺跡恍自失譬如一葦航¶渺茫三生為掃坐禪石往事令人思建康紹隆佛種¶有神足九旬妙義談汪洋當年以法施窮乏無數珠¶璣曾斗量而今但有樓觀好再拜顧瞻空涕滂我公¶王事獲勝踐自謂此樂非尋常情高賦詩亦感慨十¶年出處何明詳竹軒莫涼暑雨過風簷把玩情激昂¶初如冰輪湧東崦漻漻雲幕方高張俄如奇兵出不¶意鐵衣雪刃森堂堂細窺如春在花柳芳心皺眼開¶包藏魂驚豪氣立毛髮風檣駕浪奔龍驤韻如玉色¶映晴晝清如碧瓦粲曉霜適如醉鄉識歸路醇如燒¶春浮玉觴意公前身是太白醉貌宜披雲錦裳芳津¶浣匙飯雲子美液澆齒嘗瓊漿吾聞高辭殆天得寧¶論結髮翰墨場酸寒鳥跡無足道坐令藉湜仆且僵¶皆言筆端有五色不然古錦纏肺腸夜闌掩卷耿不¶寐空庭曳履心彷徨譬如三伏黃塵道坐令炎燄欣¶清涼又如病鶴長側腦仰看千仞孤鸞翔嗟余膽大¶亦欲和韻險恍疑登太行何時坐隅乞詩稿襟量懸
<pb:KR6q0193_J_007-0607a>¶知容攫攘吾恐斯文將斷絕長哦披髮下大荒兒曹¶乃欲犯矢石洪鐘何異施莛芒公如珠玉在淵石榮¶輝草木皆煌煌讀其詩律似仙曲不雜人間笙與簧¶我非賞音空嘆息擬欲學之嗟未皇遙憐與僧登絕¶頂意適暗驚人世忙詩成氣燄如項籍叱吒千人誰¶敢當自嫌白髮世不要萬回歌舞聊佯狂盤珠豈有¶影跡露霧豹不欲文彩彰那知湘上偶邂逅氣岸欣¶逢許子將霜鬢須面一破笑城隅古寺眠閒房心知¶貴賤不同調且復抵掌談江鄉稍待暇日陪杖履對¶公豈敢談文章茲遊正類羊叔子湛然與山俱不忘
#+END_VERSE
」¶

次韻曾英發兼簡若虛¶

#+BEGIN_VERSE
「　大曾秀發如層顛小曾秋水隨方圓二豪說詩氣壙¶逸而我老坐如蹲猿弟兄駿氣驥墮地自憐老欲蠶¶三眠一庵收身萬事外但有壞衲長堆肩會看連璧¶登集地腰間纍纍金印懸分緣自是公家事安知不¶秉卿夫難平生忠義要活國濃笑東川無杜鵑古城¶野寺香鑪裏白灰已燼餘凝煙瘴痾未損方曲臂靜¶如鴻鶴相倦攣清詩寄我忽驚矍秀對白鷗春水前¶長哦曳履吐佳句餘韻發越鳴朱絃坐令萬象受控¶勒知君有筆真如椽細看字字有根蔕滿掬明珠誰¶為穿詩檀從此不休息受降君已臨中堅
#+END_VERSE
」¶

復次元韻¶

#+BEGIN_VERSE
「　君家廬嶽蒼崖顛睡足茗碗浮輕圜十年不歸空蕙¶帳夜鶴哀怨驚曉猿朅來湘尾寄城寺夏簟清涼便¶晝眠扣門剝啄誰過我上騰火色仍鳶肩軒然辯論¶雜今古不覺前席心旌懸以身徇國愛子布塞門以¶土推孫堅雖云詩窮少陵老飢寒正坐拜杜鵑遙知¶鈴齋賓謁主贈以紫硯浮松煙作詩寄我對岑寂為¶散頑麻雙腳攣弟兄高才當濟世會看笑揖人主前¶嗟余百念已灰冷倦易斂翼為虛弦粥魚齋鼓日課
<pb:KR6q0193_J_007-0607b>¶辦仰屋臥看三條椽管寧木床五十載好事空傳膝¶處穿何如斂目十年坐道樹身同金石堅
#+END_VERSE
」¶

贈別若虛¶

#+BEGIN_VERSE
「　殘暑霽嚴威新涼釀歸思夢驚聞松聲兩鬢到萬事¶中情怯離別此別仍對子追惟初識面寧復計有此¶明朝舟洞庭驚浪銀山起醉眼失湘楚妙語凌淮泗¶我如浮水葉遇坎當自止行將看荊山歸老鹿門寺¶今不欠無言但是欠一死淮山有奇逸要是天下士¶若問寂音老煩君一舉似
#+END_VERSE
」¶

和陳奉御游梁山¶

#+BEGIN_VERSE
「　公詩自雄放故我甘雌伏韻高霜月苦洗盡瘴霧毒¶游絲映明窗小字為公錄便覺春爭妍勝氣增林麓¶永懷矍鑠翁論兵到精熟子陽井底蛙提耳論禍福¶歸來得真主簡易心屈服才高犯眾忌薏苡致謗讟¶梁生付一笑何必較直曲山僧亦何知魚鼓聽齋粥¶陳侯金閨彥論清如屑玉南游興未已甚欲乘桴木¶湘西獨何幸旌旆先見辱松間偶相值論交一言足¶雲山久乾沒賴此佳句贖
#+END_VERSE
」¶

次韻曾韻句游山¶

#+BEGIN_VERSE
「　夫子謫仙隱於儒仲連太白真其徒栴檀林間法檀¶度翰墨場中行秘書譬如山川有珪璧光被草木蒙¶碔砆又如羽毛有麟鳳瑞照百鳥藏鶚鼯玉堂金馬¶未入手公不自嘆旁人吁猒看朱門森畫戟暇日聊¶為山水娛下車褰衣卻部曲縱望林壑情忻愉朱陵¶洞口見落石引手匊雲跳明珠詩成萬象在掌握磨¶琢無玷如瑾瑜旁觀十吏不駐足一日萬口傳荊湖¶南山道人紛紜至摹寫磬石煩丹朱歸來盡以錄寄¶我意句不盡情有無為公長哦立風檻明月滿軒時¶卷舒吾聞駿馬日千里未遭剪拂隨鹽車嗟余駑鈍¶世鄙笑分甘垂耳同騾驢世間安得支遁眼畫作嘶
<pb:KR6q0193_J_007-0607c>¶風神駿圖
#+END_VERSE
」¶

次韻游南嶽題石橋¶

#+BEGIN_VERSE
「　飛梯上雲雨猿臂攀層巖天風吹鬢須茲行非人間¶幽泉不知處但聞鳴珮環嶮艱礙清快洄渦走平寬¶澗壑落萬仞濺雪驚潺潺懸崖忽見寺白晝方掩關¶境令人遐想坐久生清寒山空寂無人鳥啼花不言¶雲披獻青嶂風檻爭卷簾
#+END_VERSE
」¶

和游南臺¶

#+BEGIN_VERSE
「　筍輿翩追隨頓撼雜搖兀蒙騰穿聚落超放上巉絕¶山腰轉巇嶮部曲失行列身世逐雲輕眼力與天闊¶撞鐘千指集樓殿寄林末同來久倦局相向懷抱豁¶市朝昏利欲走鹿不忘渴公獨蛻塵埃風蟬妙脫骨¶盤桓拊孤松松粉落金屑誰卷青帝雲推出銀蟾闕
#+END_VERSE
」¶

和游福嚴¶

#+BEGIN_VERSE
「　雲開見樓閣峰頂知有寺眾峰讓高寒蓋是出其類¶媧山下僧譚笑走魔外戲忽於一毫端集此大千界¶曹溪正脈深不斷蓋如帶流而至衡霍百川蓄匯澮¶迺知般若臺自昔分燈地清游亦不惡俯仰憶前事¶寶構出灰燼人逝時亦異永懷韓潮州夜與千峰對¶仙去三百年音容浮如在妙語落人間斷碑臥榛檜¶公亦潮州裔聲勢翩已似低摧夙昔心慘憺經游意¶林高句天成容貌鄙組繪刻之蒼崖陰與山增勝概
#+END_VERSE
」¶

次韻游高臺¶

#+BEGIN_VERSE
「　蒼杉三十里不復逢川原忽然在林杪萬峰延目觀¶長崖有積雪松聲雜風泉是時春正深風威猶折綿¶君堇金閨彥而有清淨緣和雲掃車轍引手酌靈源¶山空破岑寂笑語荅雲煙魯僧作鷹顧驚此佳少年¶何以比人品白鷗春水前既非山澤儒亦非地行仙¶諧峰堆重疊千葉開青蓮景淨若有得茲遊良偶然¶部曲亦欣羨諠譁下層顛歸來念清境依約聞啼猿
#+END_VERSE
」
<pb:KR6q0193_J_007-0608a>¶

次韻見贈¶

#+BEGIN_VERSE
「　已甘老死長松下賞音乃有如公者謬當大匠許才¶能名器從來豈容假但欣一笑說江鄉意氣平生要¶傾瀉先生之詩自豪放寒陋心知鄙東野此篇粹然¶有精思百鍛良金方出冶汗顏縮手置袖間對公誰¶敢言騷雅自憐華髮住江村地偏心遠過從寡茆簷¶捫虱鳥聲寂故絮懸鶉成磊苴右耳已從前月聾更¶欲忘言到瘖啞多生垢習磨未盡公詩又欲臨窗寫¶何當看公醉岸幘約束萬象閑揮洒眼寒獨立梁宋¶郊一尾追風睇奔馬讀罷新詩發長歎春色驚回阿¶練若浪禿宣毫和不成自笑才慳真注瓦
#+END_VERSE
」¶

次韻曾機宜題石橋¶

#+BEGIN_VERSE
「　公才受斧斤鼻端有餘地一官游人間窮達置度外¶著屐登名山眺覽吞眼界倒傾蛟龍室聊為翰墨戲¶搏取華藏海几間日相對石橋亦何有萬峰作階陛¶平生冠世境勝踐得君輩壞壁題新詩一洗俗眼眥¶我本箇中人久負未歸債我自負名山名山豈余棄
#+END_VERSE
」¶

和游南臺¶

#+BEGIN_VERSE
「　老思垂一足飯想成沙纕頓斧盤石上分燈續螺江¶坐令遺蹟地咄嗟成寶坊永懷青松下睡快欣明窗¶曾侯有逸韻詩律挾風霜重來拜白塔前身疑姓龐¶山僧作巴音聳肩頎而長願施筆供養普熏知見香¶吾觀三公子凜然萬夫望何當吐佳句刻石照沅湘
#+END_VERSE
」¶

寶月偶值報慈坐中走筆¶

#+BEGIN_VERSE
「　十年塵土中厥狀浸成俗坐令眠雲衣化作征人服¶此行欲買舟尋我舊山谷識君御水傍笑齒璨明玉¶肅靜鶖子儀脩拔孝基目殷勤撫道義祖道欲傾覆¶賴子今妙年真風跬可續聞之厚自愧所趣在幽獨¶君言如不欺是亦含生福須臾讀君詩氣韻麗可掬¶心胸何玲瓏多能吾所伏春流日夜急歸心難管束
<pb:KR6q0193_J_007-0608b>¶良會故已述妙談何日復吳山嘉有餘為君置茅屋¶頭白早歸來暮雲無使矚
#+END_VERSE
」¶

和忠子¶

#+BEGIN_VERSE
「　牛車注經宗兩角那問虛舟移夜壑竹間掃除聞擊¶聲戲作伽阤歌獨腳心波不興類古井情緣脫盡如¶遺籜高笑癡兒倚富貴危如乳燕方巢幕已辦山藤¶待湖月不把芒鞋穿聚落安知沙門自有體全象紛¶然眾盲摸要之行藏不屬人手自安然隨展握
#+END_VERSE
」¶

和堪維那移居¶

#+BEGIN_VERSE
「　世路驚風波山林知歲寒君看爭奪中忽覺深渺漫¶歸來湘西寺兀坐依蒲團摩挲折腳鐺規以穩處安¶湘山亦多態扶杖時游觀偶逢林下人班草一笑懽¶霜風水痕落歲月難遮攔但覺頷髭白不知知歲殘¶堪公故園舊義膽見急難相逢開肺懷傾倒無餘殫¶所居隔聚落日喜成媻媻作詩誇我賢寧知如玉冠¶遂分湘山翠茅簷相對看往事都莫理有求真禍端¶飯罷口挂壁時往發長歎暮寒因有雪爐暖且檀欒
#+END_VERSE
」¶

送元老住清修¶

#+BEGIN_VERSE
「　湘水有廬山蜀僧有吳韻無塵而俱清雪月夜相映¶書癡喜借人香癖出天性垂涕撥黃獨糞火曾發哂¶三年我東鄰家顛開小徑一飯必招呼嘲之終不慍¶明朝趣去我歲逼青陽近子已飽叢林件件無遺恨¶贈子湘源春山窮春不盡
#+END_VERSE
」¶

和杜司錄嶽麓祈雪分韻得嶽字¶

#+BEGIN_VERSE
「　歲晚湘水濱黃塵似河朔江流涸欲盡缾罌汲餘濁¶鬧聞雙旌出千騎爍山嶽雪雲卷山去天宇獻遼邈¶嬌鴉集風枝凍鶴時俛啄譚兵杜牧之賦詩果橫槊¶山雖非故人識面亦已數文章固餘事正爾全三樂¶太丘令國器讜議久揚榷長吉有美材嶄然見頭角¶君看分韻詩夭力那容學嗟余老山林輩流殊齷齪
<pb:KR6q0193_J_007-0608c>¶寧料寒窘中見此三卓犖和詩無傑句鈍澀費磨琢¶窮略似孟郊必劣追韓偓
#+END_VERSE
」¶

贈鄒處士¶

#+BEGIN_VERSE
「　長沙人物秀而雅爭如絕致名天下率更之書更古¶今鍾王筆蹟遭凌跨藏真草聖夢英篆齊已詩篇洞¶青畫易生寶覺未暇數邇來鄒敦最聲價巨公要人¶邈已遍戲畫寂音老尊者繩床壞衲氣深穩霜須瘴¶面情閑暇平生剛褊語忤世定知見此遭譏罵涼都¶貴人如玉叢富貴熏天光照夜凌煙風姿劍拄頤妙¶手當煩為圖寫
#+END_VERSE
」¶

鄭南壽攜詩見過次韻謝之¶

#+BEGIN_VERSE
「　碔奔世既以為玉芝蘭那知不為蕕人間萬事醉不¶理攜被來為林壑游雪花成山過驚浪五展暮天開¶橘洲篙師絕叫風掠耳蕭蕭兩鬢空颼飀松聲盤空¶上煙翠顧陟佳處每遲留袖中出詩愕坐客涔蹄乃¶爾容吞舟東坡句法補造化山谷筆力江倒流兩翁¶連聯竟仙去暮年見子忘百憂念當明日江南路幕¶阜倚天佳氣浮故人問我今何似為道摧頹如慧球
#+END_VERSE
」¶

次韻漕使陳公題萊公祠堂¶

#+BEGIN_VERSE
「　萊公少年日逸氣生雲泉定策清東宮天子為矍然¶奇豪不世出獲一以當千親征功第一尚記破虜年¶想見和易姿垂柳春風前我公嗣前列剛特才亦全¶方持使者節眉宇秀而淵高樓獨自登愛公能補天¶高情弔陳跡妙語吐新篇如風行水上渙然成漪漣¶乃心在王室何時朝日邊正坐霖雨手豐年自留連¶何必羨遺蹟公自當濟川
#+END_VERSE
」¶

次韻經蔡道夫書堂¶

#+BEGIN_VERSE
「　書堂山崦西微路經桑柘婉婉綠陰中傴僂牽羸馬¶須臾將平川時過幽谿瀉源深人家稀落日耕釣罷¶過墻傍脩竹深處開茅舍池塘遠軒窗秀露風清夜
<pb:KR6q0193_J_007-0609a>¶盃盤燈火裏笑語茆簷下白酒瀉新糟醇釅如壓蔗¶酒酣面發赤箕坐談王霸排斥出忌諱怪語令人怕¶野僧舊不懽癡坐相嘲罵但作鶴腦側思歡殆無暇¶夜闌乞新詩自愧非作者張燈掃西壁把筆強驅駕¶萬景每騷縱此夕偶相借遂令諸人懽一一如圖畫
#+END_VERSE
」¶

吳子薪重慶堂¶

#+BEGIN_VERSE
「　吳氏季子世不乏子孫魁壘特秀發人言才業任世¶重更覺文章有家法奉親作意構華堂想見青紅濕¶窗闥堂中二老鬥康強夫婦承顏薦壽觴朅來兒姪¶俱登第舉族請名重慶堂富貴鼎來推不去道德照¶人閭里光富公玉食由及養范公諸郎盡卿相親養¶子榮兼有德家聲置公范富上虛簷風月夜未央靘¶莊成輪發清唱金鴨香清碧縷飄燈前玉頰醉紅潮¶一尊滿勸何所祝盛事要看追八蕭
#+END_VERSE
」¶

題嶽麓深固軒¶

#+BEGIN_VERSE
「　湘西峰頂寺樓閣藏煙翠危臺占家顛小軒寄幽致¶游人常不到石壁照溪邃於世復何求此生眠食耳¶翛然亦何有蒲團空曲几憑高俯城郭車馬環磨螘¶城郭望諸峰時見孤雲起
#+END_VERSE
」¶

贈別通慧選姪禪師¶

#+BEGIN_VERSE
「　選本住山人精進激惰懶規模如乃翁鐵喙石肝膽¶豈特七閩英蓋亦叢林揀子少長庚曉我老碧雲晚¶相親出數面別袂聊一挽是非一言足勃窣百事辦¶分攜青蘋灣相對秋滿眼
#+END_VERSE
」¶

中秋夕以月色靜中見泉聲幽處聞為韻分韻得見字¶

#+BEGIN_VERSE
「　夜清成水宿月出波灩灩那知是中秋老眼欲淒眩¶此生天地間飄泊如蓬轉朅來泊湘瀕此月凡七見¶冰輪上天衢萬里不知遠夜深渡明河輪側明河淺¶西樓欲吹笛餘聲落哀怨魂靈到月脅寒露紛滿面
<pb:KR6q0193_J_007-0609b>¶林光潑流泉天大微雲卷阿崇具紙筆橘亦磨破硯¶詩成月華清幼婦與黃絹
#+END_VERSE
」¶

鄧循道分財贍族湘陰諸老賦詩同作¶

#+BEGIN_VERSE
「　卜式與弟貲如塞無底竇其愛止弟耳親舊竟何有¶二疏得賜金盡以散親舊但可施一時安能繼其後¶然於簡編中耿光白如晝鄧侯功名姿穎脫蓋天授¶分財贍族人約券規永久君看純孝心履狶先履瘦¶紛紛窶人子懸鶉露兩肘雨雪抱兒女扣門易升斗¶鄧氏豈無貧炊煙滿蓬牖安知寒微中不復生奇秀¶陰功雖無形報應捷於口此風起頹俗能使薄者厚¶作詩附家傳想見為拊手
#+END_VERSE
」¶

贈陳靜之¶

#+BEGIN_VERSE
「　仙郎如驚鸞風格殊秀整文章體自然五色麗雲錦¶紛紛少年場英氣橫筆陣家聲盛漢魏未暇數唐晉¶元龍特豪偉太丘苦剛正相逢黃卷中崔嵬山嶽峻¶君當世其家已見逸群駿笑談不自覺滿坐湖海韻¶富貴率致身華裾宜綠鬢功名偶然耳何必以身徇¶未近翠雲裘先看班玉筍
#+END_VERSE
」¶

弔性上人真¶

#+BEGIN_VERSE
「　漆瞳照人韻拔俗平生直性如劈竹世情好惡我不¶知是是非非一言足昔年訪道辭七閩丹青生此身¶外身要將留悅倚門意此心亦是酬慈親慈親未老¶身先逝夢境悲歡成一戲展開覿體露全機偪塞虛¶空何處避
#+END_VERSE
」¶

宣和七年重陽前四日余自長沙還…¶

#+BEGIN_VERSE
「　孤城渺湖天長隄篆湖水柳衙行未窮已過沙頭市¶連檣來萬艘荻叢出千雉節物近重陽風日正清美¶忽驚樓閣開寶坊墮平地璋公十年舊出迎一笑喜¶昨夜及相山歲月入歎喟茲行歸鹿門已作終焉計
<pb:KR6q0193_J_007-0609c>¶不辭信宿留愛子多故意說禪有家法翻手了千偈¶鐵脊敵魔外宗風永零替我留固隨緣思歸亦偶爾¶為君賦新詩萬象困朝戲去留未用較吾生真一寄
#+END_VERSE
」¶

瞻張丞相畫像贈宮使龍圖¶

#+BEGIN_VERSE
「　天下張荊州乳兒識名譽醫國陸宣公護法崔元度¶平生風雷舌咳唾作霖雨隔闊餘十年一旦成萬古¶羊曇欲作慟生存華屋處支遁亦傷心路偶經姚塢¶賴有克家子春色連眉宇君看談笑時亦是榦國具¶會看如乃翁獨立無喜懼文章有種性家法致工主¶此詩公應聞想見笑掌拊
#+END_VERSE
」¶

初到鹿門上莊見燈禪師…¶

#+BEGIN_VERSE
「　上莊俯漢江古木雜桑柘槐衙陰廣陌麥浪漲平野¶連雲對囷廩用谷量牛馬我來二月破解鞍綠陰下¶縱望煙霏中領略見楯瓦耆年骨柴崖迎客意傾寫¶干戈爭奪餘身在相驚詫山空啼杜鵑龕燈自清夜¶斂眉問儋州亟口談江夏以余遊二公老大知識寡¶暮歸逢醉人往往遭捶罵鹿門有餘地賢矧如君者¶為連修竹林規以構茅舍伏春舊所能犁鉏當學把¶相見水過膝蓑苙清入畫
#+END_VERSE
」¶

游白馬寺逢安心上人¶

#+BEGIN_VERSE
「　繖蓋山前曾卓錫晉安王初造禪室水火定成人未¶知部曲不前馬辟易床邊臥虎如睡犬王雖及門不¶敢入冰雪親瞻道德容再拜平生願心息兩泉俱出¶雌雄龍玉殼靈龜蛇五色聰禪笑傲賢王喜魚龜乃¶能就掌食高風乾沒五百年依舊雲山如夙昔雨中¶來遊春已老忽見江南少年客坐中偶生鄉井心想¶見禪山倚天碧清境幽閒欣可名偶然得句因題壁
#+END_VERSE
」¶

雪夜與僧擁罏僧曰…¶

#+BEGIN_VERSE
「　雪車比毛車弱水誰欲度飄然凌空去中疑載青女¶朔風為通衢走轂不容馭大勝短轅犢更煩長柄塵¶直達廣寒宮構基非下土天公亦薄相鏤冰以為柱¶傍皆是銀床誰與揮玉斧仙妃倚之笑疑是漆室女
#+END_VERSE
」¶
石門文字禪卷第七¶
¶
¶
¶
¶
¶
¶
 | (佛歷二千九百四十八) |年紀次辛酉 |(陰) |歷 |(九) |月 |(初一日) |竣工 |¶
 | (中華民國十) |(陽) |(十) |(第一號) |¶

　　　常州天甯寺刻經處出資刻此全部¶

　　　　　　　　　經理清鎔謹識¶
　　　　　　　　　湖北陶舫溪刊
<pb:KR6q0193_J_007-0610b>¶

