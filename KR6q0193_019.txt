# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 18

小字華嚴經賛¶(并序)
蜂房扵梁間以漆液固其蔕鵲巢扵木末累百日而¶
後成彼曽何知而經營之妙積累之功若習藝之神¶
蓋其靈眀廓徹不思議之力雖昧劣飛揺之中而具¶
足成就弗差毫末況首出萬物應物而能言者乎昔¶
有梵僧來自五天見晉宫闕崇麗歎曰是與忉利天
<pb:KR6q0193_SBCK_019-1b>
何異但彼道力所成而此直業力耳余竊笑之是安¶
知我此妙力出生太虚容受寰宇曽何天上人間樓¶
觀之足云哉道人栖公憫世廹隘就其所欲書大方¶
廣佛華嚴經於方冊中其輕妙可以一掌置開編蠕¶
蠕如行螘熟視之其横斜曲直重交反仄曲盡其妙¶
不翅如擘窠大書觀者塡門歎未曽有余欲稱賛是¶
無作之功乃説偈曰¶
我聞尊者龍勝師應供曽入娑竭海龍宫㣲塵妙章¶
句目所一瞥輙能誦流扵五天及震旦為熱惱中甘¶
露門唯道人棲出其後願力猛利思精特能扵方策
<pb:KR6q0193_SBCK_019-2a>
紙墨間書此大經十萬偈誦扵蝸舍巢庵中了然如¶
在龍宫見觀者種性有差别愛慕皆生殊異想要當¶
諦觀一塵中亦有無邉妙經巻昔有智人破此塵十¶
方世界一切説以名塵故非斷空而可破故非寔有¶
了此兩宗妙法門亦攝一切契經海譬如困卧俄頃¶
際夢中所厯更千載乃知一念圎古今眞實際中法¶
如是一微塵妙不可測當知一一塵亦然譬如天帝¶
網眀珠珠體瑩然俱照徹一珠具足諸網珠一一珠¶
中同徧入我今以此金剛句壊滅彼衆下劣想使悟¶
塵中含此經奚方冊中乃驚異咨爾山君河樹神各<md:KR6q0193_J_019-0666a>¶
<pb:KR6q0193_SBCK_019-2b>
各當憶本願力要當勇猛勤守䕶勿令邪念輙蠧侵¶
毗藍風吹須彌盧劫火焚燒大千界為攤此經一切¶
處使其涼曝各得所我此現前佛子等作是觀者名¶
正觀稽首十方調御師刹刹塵塵為作證
　　小字金剛經賛¶(并序)
瓊上人以飽霜兎毫數莖束為茟其鋭如麥芒臨紙¶
運肘快等風雨書金剛般若經扵兼寸環輪中望之¶
團團如珠在薄霧間即而視之其行如人挽髪作煙¶
鬟自非思力精㣲何以臻此哉為之賛曰¶
昔有佛子根猛利能觀空性則是色欲顯空色不思
<pb:KR6q0193_SBCK_019-3a>
議仰空書此金剛句至今風雨被原野諸樵牧者集¶
其下乃知肉眼不能見譬如水中有塩味唯道人瓊¶
思精竒能觀色性即是空視此纎管大如椽揮翰如¶
行九軌道故扵兼寸環中備足廣大言説身世人可¶
見不可讀譬如嬰兒親崖蜜我扵此經能證入初中¶
後善三法門忽然落筆如建瓴不復現行生倒想由¶
色空觀入諸境奏刀肯綮無全牛盡持此法施羣生¶
甚㣲細智願同證
　　臨川寳應寺塔光賛¶
維寳應寺律師寳覺大士慕寂修大殿之崇成妙天
<pb:KR6q0193_SBCK_019-3b>
下之壯麗有光夜現于塔萬衆為之作禮光雖不言¶
而意傳蓋旌功徳之殊異客疑余之言曰光不言則¶
是光嘗言塔意傳則是塔有意寧有是理余曰佛以¶
光為舌説華嚴之法門又以塔為耳聽法華之妙義¶
所以眀根塵之同源而情與無情之不二也嗟衆生¶
之顛倒分色身之臭味茍返流而證真遺六用而俱¶
棄非特塔光而已一切諸法皆如是故葵藿向日而¶
囘旋磁石與鍼而冥契空桑能孕賢聖山嶽解呼萬¶
嵗夫豈不然哉客曰塔廟之在震旦者不知其㡬胡¶
為皆無光見而此塔獨爾耶扵是甘露滅笑曰譬月<md:KR6q0193_J_019-0666b>¶
<pb:KR6q0193_SBCK_019-4a>
之在天影落衆水水濁則月隠水澄則月現月故常¶
眀而以水之濁清故見不見爾吾以是知此&KR0022;民信¶
心清浄所以致此竒瑞我作贊辭非止見聞隨喜又¶
以為翰墨之游戲也
　　東坡畫應身彌勒贊¶(并序)
東坡居士游戲翰墨作大佛事如春形容藻飾萬像¶
又為無聲之語致此大士於幅紙之間筆法竒古遂¶
妙天下殆希世之珍瑞圗之寳相傳始作以寄少游¶
卿上人得扵少游之家二老流落萬里而妙觀逸想¶
寄寓如此可以想見其為人余還自海外見於湘西
<pb:KR6q0193_SBCK_019-4b>
謹拜手稽首為之賛曰¶
唯老東坡秀氣如春㳺戲翰墨撾雷飜雲偶寄逸想¶
幻此沙門了無一事荷囊如奔憨腮膰腹行若不聞¶
衆生狂迷以利欲昏如一器中閙萬虻蚊吾未暇度¶
駝卧猿蹲傲倪一世隨處乾坤
　　出檀衣賛二首¶
古佛身上衣佛佛相付授慈母愛兒心鍼鍼自成就¶
是故吾雙峯自少至白首䕶惜如鏡奩一塵不敢受¶
何以出檀名此時無别慮如持油鉢行如躡獨木渡¶
永懐毗尼藏一旦成萬古紛紛五羣衆來觀亦頂禮
<pb:KR6q0193_SBCK_019-5a>
平時放逸心化作額間泚將見衣匣前泚流似江水¶
咨爾淮山神守䕶當奉職無使塵涴侵無使雲潤濕¶
諦觀不敢瞬心折三歎息
此出檀衣慈母授我不敢手擈矧敢覆卧五十餘年¶
儼臨清衆寒暑不易盡形受用師後當知商那和老¶
扵母腹中披九枝草
　　傳衣閣賛¶
達磨信衣轉相傳付四傳至今今以付汝受授惟艱¶
命如懸絮法徧沙界此衣乃住想見峯前父子相語¶
唯僧行月以閣其處坐令朱欄環達雲雨
<pb:KR6q0193_SBCK_019-5b>
　　栽松道者真身賛¶
生死變滅如漚在海無有處所浩然茫昧而此老人¶
游戲自在出死入生初無限礙譬如壯士脱袍著鎧¶
令鎧與袍儼然相對是故山中兩身俱在凡夫衆生¶
為眼所蓋為抉其膜使生光彩
　　定身巖賛¶
淮山深處容我卓錫樹下經行巖間宴寂六十餘年¶
脇不至席天子三詔掉頭不應知不可致南向加敬¶
山揺海驚天空地逈後代兒孫則反於是如乳中蟲¶
貪嗜世味我尋其迹為隕涕淚
<pb:KR6q0193_SBCK_019-6a>
　　五祖慈覺賛¶
龍湖山上霹靂馬駒潭畔門庭千聖莫能窺測十地¶
望崖震驚霜露果熟推出白蓮峯下芬馨不受聲名¶
控勒逸群勝氣英靈試問是何宗㫖東山雲霞空青¶
海堂室中神穎汾陽直下雲仍
　　癩可賛¶
父伯固兄養直父超絶兄豪逸家世風流稱苐一二¶
祖名三祖疾名是虗疾是實詩成舌頭翻霹靂
　　醉僧賛¶
我愛龍眠老居士筆端談笑了萬事君看一時拈破
<pb:KR6q0193_SBCK_019-6b>
茟畫作醉僧醒時意此是沙門絶妙門不妨隨處有¶
乾坤矇滕流涎枕臂卧破柱疾雷殊不聞
　　石霜普照珂禪師賛¶
漆瞳照座骨相巉巖横拈麈拂寒擁雲衫五住名刹¶
道振湘南是誰之子親見雲庵
　　踈山仁禪師賛¶
古老衲住山多託物寓意既自㳺戲亦欲悟人如紫¶
胡之畜犬道吾之巫衣端笏獨雪峯歸宗西院皆握¶
木蛇故雪峯寄西院偈云本色住山人且無刀斧痕¶
余元符間至踈山見仁禪師畫像亦握木蛇嘗有問<md:KR6q0193_J_019-0667a>¶
<pb:KR6q0193_SBCK_019-7a>
者曰和尚手中是什麽物答曰是曹家女因歎其孤¶
韻超拔能清涼熱惱為作賛曰¶
三支習氣其毒熾然熏烝識心盤屈紏纏衆生不眀¶
横生疑怖忽然見之輙自驚仆空花世間本離生滅¶
廓然十方露其窘宂唯矬師叔是大幻師與奪萬法¶
自在娱嬉乃知大千皆公戲具手中木蛇是曹家女
　　汾陽昭禪師真賛¶
維摩杜口釋迦饒舌動容顧瞻非黙非説雖宣一字¶
不露㸃墨稽首汾陽千聖同轍
　　翠巖真禪師真賛
<pb:KR6q0193_SBCK_019-7b>
我方涇渭同流笑中軟頑滑頭為君人境俱奪閙裏¶
白拈巧偷如水洗水相樓打樓從來脱略無窠臼接¶
得南泉嗣趙州
　　慈眀禪師眞賛¶(并序)
鍾山僧逺庵居五十年而二十年掬澗而飲長安窺¶
基三車隨行而一車酒胾逍遥羅什口析妙義而畜¶
靡嫚之倩曰吾有欲障清凉澄觀已任大教而畏五¶
色糞且以十願律身是四比丘者舉人類精竒風流¶
相映何其制行乃爾相戾耶蓋知其所同者道所不¶
同者迹故其所履正權異救時存道皆非茍然使其
<pb:KR6q0193_SBCK_019-8a>
無權時之智則教之延逺要未可必也傳曰神而眀¶
之存乎其人非特為教者為然則傅大士其悲智所¶
施亦然也故吾慈眀禪師汾陽昭之嗣黄龍南之師¶
南之玉立有清凉之風昭之精嚴挺鍾山之操而公¶
獨平等逆順嬉戲垢汚甚扵基什而其道能支臨濟¶
與日月争光真不纏凡聖超然不測人也自公化去¶
六十年而余始至其廬拜其塔瞻其像稽首為之賛¶
曰¶
緣生諸法名體絶如空字身水魚迹是無相門緣寂¶
宗一切智智差别海公扵是中如法船汎然出沒無<md:KR6q0193_J_019-0667b>¶
<pb:KR6q0193_SBCK_019-8b>
所畏使諸㳺者心泰定種種驚怖成虗空平生神兵¶
雙不借&KR0007;機不動萬象驚而公宴坐不言中諸有求¶
心如古井鈍根阿師終聽瑩法味迷醉如惺惺矍然¶
奮迅為一戲句裏眀人揳出揳紫金鎻骨眠空山吁¶
嗟音容不可覿當知其聲如雷霆稽首慈眀常出現
　　郴州乾眀進和尚舍利賛¶(并序)
余觀崇進和尚舍利扵南嶽福嚴寺炷香臨盤以箸¶
㸃之隨箸而升如露之將零投于脆缾彷佯而行如¶
魚之在淵又觀其畫像方頤揕口神情静深若不可¶
犯干者門弟子惠覺謂余言吾師衡陽伍氏子早依
<pb:KR6q0193_SBCK_019-9a>
南臺正悟然禪師落髪焉受具㳺方餘三十年所至¶
以荷衆稱福嚴長老保宗新其寺殿閣宏壯妙天下¶
師寔董其事郴州以乾眀寺命師居之而弗演法或¶
問之曰我第與衲子作粥飯主人耳其敢荷此事而¶
天姿直亮寡言笑道具余不置一錢牧衆以公攝物¶
以慈以故道俗歸之如雲退客香山元符三年五月¶
十二日順寂夀七十有七臘五十有五臨終謂衆曰¶
我即死達旦便當火之以灰投江中勿稽留也魔事¶
將戲汝曹矣言訖而寂衆不忍留兩夕梵唄郡吏遽¶
至責以慢禮悉拘系其衆因相視驚異魔事之言有
<pb:KR6q0193_SBCK_019-9b>
徴也茶毗之日天地清眀燼餘得舍利甚多觀者争¶
分之至漬汰所焚之地有得之者筠谿曰生有志行¶
神化不亂可也火風壊滅殊異發生可也而一官吏¶
至乃能前知豈偶然也哉乾眀所養至此弟子又能¶
事之如生久而不忘有古髙僧之風為之贊曰¶
李廣射虎石為之穿耿恭祝井涸為之泉忠孝所致¶
如響答焉公亦何爲飢飡困眠人初莫測公豈自言¶
戲為火浴朽者眀鮮舍利粲粲玉碎珠圎乃至所養¶
蓋其云全天全之妙非麤不傳如春在花如意在絃¶
&KR0339;&KR0339;横目氣凌雲天死未及寒化為腥膻矧投于火<md:KR6q0193_J_019-0667c>¶
<pb:KR6q0193_SBCK_019-10a>
不作腥煙安有萬手收此精堅維徳之一垔所拳拳¶
死生之大卒莫能遷公初設心唯此是専不祈人知¶
人趨如川終必有驗理之固然我作賛詞豐碑以鐫
　　南嶽彌陁和尚賛¶
與之食則食與之衣則衣無衣衣木葉無食食土泥¶
為人汲樵牧僅存骨與皮其道不可致天子南向師¶
出家有如子我亦著伽棃
　　宣律師賛¶(并序)
余㳺總持寺基大師以宣律師像為示旁有多聞天¶
王太子上足&KR0007;暢唐咸通三年筆也基求賛賛曰
<pb:KR6q0193_SBCK_019-10b>
此毗尼藏三世完堅願王手封欵識具全死生之烈¶
不能變遷何以至之正知則然何人逸想以筆墨傳¶
跏趺俯視頽然深淵天神䕶持弟子敬䖍我拜稽首¶
淚滴九泉法道陵夷障雲蓋纏乃扵是時瞻此釋天
　　嵩禪師賛¶
歐陽之學師宗扵世其徒喧闐攻我以喙童首儒林¶
氣索力屈公扵是時粹然一出天縱之辯武庫縱横¶
璜璣捍我如䕶目睛義如串肉理如析薪一時名譽¶
聳動縉紳世尊舉身毛孔俱笑如公語言筆下皆妙¶
六物不壊未易致詰豈其踐履眀驗之力宗教之衰
<pb:KR6q0193_SBCK_019-11a>
河壊山摧冠巾緇衲其寒如灰拂拭塵翳見冰雪容¶
拜起而喟涕落無從
　　雲庵和尚賛三首¶(并序)
雲庵出黄龍之門為臨濟九世孫種性殊勝契悟廣¶
大指示心要辯如曹谿決擇教乗論如棗柏作為偈¶
句辭如寳公履踐眀驗精如永嘉退居雲庵時已七¶
十餘幻滅都盡惠光渾圎可以想見其遺風餘烈門¶
人徳洪謹拜手稽首為之賛曰¶
扵自住境見與見緣如夢能所如蜜中邉惟具正眼¶
入此三昧如妙蓮華出緣生海祖師活意如來宻機<md:KR6q0193_J_019-0668a>¶
<pb:KR6q0193_SBCK_019-11b>
成就衆生如鵾鵬飛使其自化不由他悟秀出叢林¶
光于佛祖趨滅陜右誕生江南暗中五色天下雲庵
槁容而毳衣殆不逾於中人而於祖道顛危之秋勃¶
然而中興知我亦何幸自㓜及壯出入其户庭俯仰¶
其藩籬而其道徳之精華未能略窺其毫㣲譬如戴¶
天履地於終日而其髙眀深厚所不能知惟聞孔子¶
之歿一百年而生孟子釋迦之寂二千嵗而有禪師¶
拜手稽首堂堂乎三界之依者耶
三玄銓量設選佛科邪師壊之付授外訛以䧟虎機¶
擊其頽波不動聲氣怖走天魔
<pb:KR6q0193_SBCK_019-12a>
　　潜庵源禪師真賛三首¶
十年積翠侍立學得眼横鼻直平生氣壓叢林問著¶
左科背聽一庵深藏霹靂舌從教萬象自分説百非¶
四句無處蹲孤風照人衆星月
　　僧求潜庵賛¶
徳臘俱難及一庵江寺隈敢稱少室後親見老南來¶
鬢雪殘零盡心花爛熳開若言只這是九尾似黄能
　　㳺龍山斷際院潜庵常居之有小僧乞賛戲書
　　　其上¶
趙州只有一個齒潜庵一個恐不趐雖然下下都咬
<pb:KR6q0193_SBCK_019-12b>
著鹹酸自分塩醋味龍興古寺曽閉門斷際雲孫第¶
十世勸人莫信馬大師一口吸盡西江水
　　靈源清禪師賛五首¶
辯如玄沙有邉幅韻如睦州出風骨黙然而説心自¶
昭八荒光眀寄毛粟獨立南榮山嶽峻臨濟欲傾不¶
敢覆笑横玉麈氣如春一堂嚴冷天魔哭
衲子無處摸索畫師茟茟畫著山僧醉眼難慿付與¶
衆人彈駁似則打殺靈源不似㡠子燒却
魔外如驚濤大願真砥柱生與海衆同沒與海衆處¶
兀然引帶笑不言從教大地山河語
<pb:KR6q0193_SBCK_019-13a>
風度凝逺杳然靖深如春在花如意在琴雖甚昭著¶
莫可追尋蹶起臨濟如磁石針
披衣肯來奔百川而地喘袖手歸去碧一天而電收¶
閉門無個事兀坐青兩眸喝月倒行前日令呼山入¶
坐上簾鉤
　　雲蓋智禪師賛¶
洞徹汪洋髙眀廣大如天蓋空如月出海宴坐一室¶
不動客介而使衲子望崖而退此其整臨濟頽綱之¶
大槩也至扵不得已而有言則若邵平&KR0050;甜而根蔕¶
苦羅生隠身而露衣帶欲得靈妙常令不暗復不昧
<pb:KR6q0193_SBCK_019-13b>
此余見之而必再拜也
　　雲蓋生日三月初七報慈僧持真求賛¶
平生脊骨生鐵鑄就關門理鉏揎起兩手禪者見之¶
立不敢久問未及答已欲返走如老黄龍機鋒如英¶
邵武■叟如雪峯之嶮如百丈之夀末後報慈寺中¶
笑中打箇筋斗試問是何宗㫖代云合取狗口
　　黄龍草堂清禪師賛¶
黄覺晚子死心季弟住黄龍山為十二世青春無背¶
面空花有根蔕欲識晦堂背觸拳寒到黄河凍連底
　　香城瑛禪師賛
<pb:KR6q0193_SBCK_019-14a>
黄龍三關初豈拒人見者佇思剰却法身祐公掉臂¶
直■悦公追之絶塵維瑛寔兩公之後觀其滿腹精¶
神木牀足折續之以薪則三十年後當令天下聞之¶
甚冨見之甚貧也
　　龍城智公真賛¶
奉持毗尼珪璧無玷研味般若金剛有熖有萬其衆¶
感以無心如象牙雷如磁石針住持此山垂三十白¶
殿閣化成兒孫戢戢髙眀廣大不可形容稽首寄老¶
後身寳公
　　石頭志庵主賛<md:KR6q0193_J_019-0668c>¶
<pb:KR6q0193_SBCK_019-14b>
自住石頭老無氣力一囘上山一囘氣急禪流相見¶
問宗風一日兩度鉢盂濕
　　華藥英禪師賛¶
以鐵作喙名無有雙老住囘雁道冠湘江神機之妙¶
如鐘在撞爲功徳林爲精進幢不動聲氣天魔自䧏¶
懐我雲庵黄龍的嗣説法如雲縦横放肆孰知此老¶
膽氣相似大法付授良亦在此是名關西克家之子
　　寳峯凖禪師賛¶
洞庭無蓋虗空有口歩水東山藏身北斗石門壁立¶
萬仞踞地一聲哮吼驚得四序囘旋喝下須彌倒走
<pb:KR6q0193_SBCK_019-15a>
是謂湛堂老人不落威音之後
　　芙蓉揩禪師賛¶
望之翛然冰枯而天粹即之淵然雲閑而水止意坐¶
石而情無住著故杖痩藤而欲起人言即俗復即真¶
出塵之相加冠巾非因引法忤聖主我宗僧俗兩不¶
存五位正宗將仆地以手挈之閲人世屹然萬仞捍¶
狂瀾荷負大法當如是紛紛鄙夫拜公像譬如螻螘¶
見龍象驚䰟已化千㣲塵豈特形容先沮䘮火刀直¶
裰誰得之醉李故時魚捕師嶺梅巳熟莫咬破核子¶
乞與寧馨兒
<pb:KR6q0193_SBCK_019-15b>
　　妙髙仁禪師賛¶
春風入其肺肝秋色漱其毛骨名飛縉紳之間身卧¶
雲泉之窟嶽頂鳳之真子僧中龍之的孫吹徹風前¶
無孔笛露香和月落紛紛
　　道林枯木成禪師賛¶
揚廣山頭種性雷衡洞裏根苗法雲眀暗體露道林¶
知見香飄試問春風吹不起何如黄河凍連底十分¶
似九不欲全一身兩號只這是大千戲以一塵攝又¶
譬此塵取空劫置扵掌間剔突圝撾鼓升堂普請看
　　佛印璵禪師賛<md:KR6q0193_J_019-0669a>¶
<pb:KR6q0193_SBCK_019-16a>
臨濟正宗有楊歧㑹化四十年叢林精彩唯端精神¶
辯愽無礙克肖其家溈仰猶在後出舒勤骨面氣槩¶
始自太平遂㳺智海如法中龍㳺戲三昧璵也其後¶
斫額前輩要識當年栗棘蓬白藕火中香不改
　　溈山軾禪師賛¶
天骨巖巖美髯玉頬氷雪在躬霹靂為舌軒昻萬僧¶
衆星中月視其心胷山包海容大溈小興振其家風¶
叢林百世見者肅恭
　　報慈宣祕禪師賛¶
二百員衲子領袖三十年叢林耆舊所至樓閣森然
<pb:KR6q0193_SBCK_019-16b>
自然眷屬成就諸方度脚買鞵報慈就身剪裁莫嫌¶
此老無巴鼻曽見西堂古佛來
　　臨平慧禪師賛二首¶
釘空露痕迹補雲留罅隙目機銖兩中思慮所不及¶
象王卓立囘旋師子翻身跳躑眼光常蓋人天對面¶
識與不識識則火外有熱不識則水中無濕劈破雲¶
門一字關個中乾燥如瓊液
㘞氣秋&KR0254;雪秀目椹口其骨臨濟其髓雪竇袖手儼¶
然不落滲漏一千龍象之冠七世雲門之後君看一¶
句當機笑中脱略窠臼
<pb:KR6q0193_SBCK_019-17a>
　　上藍忠禪師賛¶
一法能知一切法應機全不差毫髪如是知見如是¶
解扵一切法中對待平生脊梁硬如鐵衲僧尋思心¶
智絶城中一室冷如冰篆煙滅盡灰如雪
　　雙峯演禪師賛¶
三關洞開無鏁扄汝自艱難起戰兢師過此關悉閒¶
暇掉臂徑趨呼不譍如春消冰自渙釋如鯤化鵬誰¶
使令歸來笑搭出檀服依舊淮山千萬青
　　雲庵和尚舍利賛¶(并序)
政和七年五月戊申法侣集于寂音堂佛鑑大師浄<md:KR6q0193_J_019-0669b>¶
<pb:KR6q0193_SBCK_019-17b>
因以小玉瓶跪注于盤鎗然有聲璀粲五色謂余曰¶
此汝師舍利也扵是矍然再拜悚觀小大如米豆瑩¶
明净圎然其色多如玉者因嘗親見其火浴道俗觀¶
者數千人皆得之哀慕之聲震山谷後月餘兒稚汰¶
其灰猶有舊者自近世南州大士之化其靈驗竒瑞¶
彰大&KR0651;異如雲庵者以一二數嗚呼尚忍言之將畢¶
世䕶持作隨身叢林依歸老則求有道而能文者銘¶
之藏名山使後世知臨濟九世之孫傑大偉竒如此¶
因之志可佳也門人徳洪謹再拜稽首為之賛曰¶
是身夢境一塵垢分叚苦業所成就折旋俯仰誰使
<pb:KR6q0193_SBCK_019-18a>
之皆汝一念顛倒想若言此身非念倫云何想中可¶
傳令乃知妄想融通趣如露如幻如雲影念清浄則¶
身光明念雜想則身垢穢君看火力初無情聖凡偽¶
眞俱發夢雲庵偏得老南道粹然一出支臨濟平生¶
慈悲喜捨力及樂説辯智慧光大願所熏精進幢上¶
契佛祖超情見至妙要非麤不傳憫世狹劣示小者¶
稽首作賛示同學千載叢林有耿光
　　死心禪師舍利贊¶(并序)
余不識禪師靈源以為法門畏友山谷以為禪林竒¶
秀以靈源山谷之慎許可而詩詞禪偈相多如是則
<pb:KR6q0193_SBCK_019-18b>
叢林未識未見者何敢疑哉雅尚座出舍利為示謹¶
為之贊以結他日法㑹歡喜之緣贊曰¶
地水火風動暖堅濕是中何從出此堅實蓋衆生心¶
引大法力化為光眀圎粹五色稽首死心罵人老賊
　　寂音自贊四首¶
竄朱崖軍而生還遭黄茒瘴而復活陷於采石而不¶
死囚於并門而自脱夜行有披袖神光露卧醉壓糟¶
醇濁魔外熟視之無如之何佛祖不得已與之酬酢¶
兩眼入鬢頭髼鬆手中木蛇毒如藥
三&KR0007;綱宗壁立崔嵬攀緣路絶熱惱心灰如化鯤鵬<md:KR6q0193_J_019-0669c>¶
<pb:KR6q0193_SBCK_019-19a>
不借風雷蓋自化耳寧有法哉汾陽此祕寂音掲開¶
手提大千毫端往來
不似成背似其成觸隨汝顛倒直中有曲抛在言前¶
剔鶻崙擬議令渠總滅門平生活計無窖子真是汾¶
陽五世孫&KR0680;
隨緣放曠索爾虗閑未埋白骨且看青山
　　毛女贊¶(并序)
毛女者秦始皇宫嬪也二世時逃入華山遂得道季¶
子圗之書室請余為之贊贊曰¶
不嗅棃花而撚紫芝不穿雲袖而披槲衣何以風神
<pb:KR6q0193_SBCK_019-19b>
洞如冰雪使人見之眼寒心折如麝有香以缶覆焉¶
透塵透風種性則然又如煙雨過孤山宅扵荒寒中¶
㣲見春色圗之壁間是眞過秦季子好徳白髪日新
　　唐李侍中畫像贊¶
余觀李侍中秀骨開張英氣横逸想見蔡州雪晚縛¶
呉元濟時公平元濟如舉捶逐䑕無難事唯不殺用¶
李祐鞬櫜見裴度使市不改肆如乃翁此公之所養¶
真足以卓絶有唐之名將矣嗚呼賢哉
　　解空居士贊¶
空若不解即是斷空解若不空即是法執是故居士
<pb:KR6q0193_SBCK_019-20a>
獨號解空窠臼不立凡聖豈存是誰宗㫖臨濟仍雲
　　東坡居士贊¶
家孝友以為鄉塾道徳以為基横忠義之勁氣吐剛¶
方之談辭視閻浮其一漚而寄夢境扵儋耳開胷次¶
之八荒而露幻影如蛾眉此其大凡也屬熙豐之勃¶
興追舜禹之有為常一出而事悞則袖手悠然而去¶
之如鳳如麟而瑞冠一世非雷非霆而名震四夷造¶
禆販之中傷嗟妬忌之何知方其茹拳而㣲醉以翰¶
墨為娯嬉則倒用祖師之印檄萬古而疾馳如河漢¶
之流無有窮極如煙雲之出無有定姿欲錄之以藏<md:KR6q0193_J_019-0670a>¶
<pb:KR6q0193_SBCK_019-20b>
則懼六丁之竊取要當以日月爲字而天爲碑可乎
　　山谷老人贊¶
蓋九州以醉眼而其氣如神藻萬物以妙語而應手¶
生春排黄龍之三關則凡聖之情不敢呵止竪寳覺¶
之一拳則背觸之意不立鮮陳世波雖怒而難移砥¶
柱之操詩名雖冨而不救卓錐之貧情如維摩詰而¶
欠散花之天女心如赤頭璨而著折角之幅巾豈平¶
章佛法之宰相乃檀越叢林之韻人也耶
　　華嚴居士贊¶
徧界難藏而應緣震旦通身是眼而現形宰官粲如
<pb:KR6q0193_SBCK_019-21a>
景星矯如翔鸞販夫竈婦欣聞悦觀醫國法門筆端¶
三昩奮迅出入遊戲自在居然不容世議迫隘夢㳺¶
海南御風騎氣覺來浙東有口如耳且置是事聊觀¶
其一戲以稱性印印毛印海光生佛僧沮却魔外惟¶
我可與此道人逰乎大華嚴毗盧法界也
　　李道夫眞贊¶
眼蓋九州韻髙一世儼玉山冨貴之豪洗士林寒乞¶
之氣挫萬化扵筆端置八荒扵胷次邁往不屑不可¶
犯干意輕邴吉情追謝安軒特秀發乃爾秃巾椹褐¶
婆娑步趨合在玉堂金鑾山澤不可窺測所以納垢
<pb:KR6q0193_SBCK_019-21b>
汙麒麟不可繫羈所以異犬羊正恐横風月之笛披¶
雲錦之裳騎元氣之背而游無何有之鄉
　　蔡元中眞贊¶
徳以退為進謙以後為柄迹以暗而彰麝匿缶而香¶
視夫子之胷次若螻蟻其侯王方罾繳而去之登千¶
仞而翺翔與夫蒼顔槁項論博南策未央者殆各夢¶
而同牀乎
　　王宏道舍人贊¶
翛然無累之神見此有道之器韻收一代之風流骨¶
含奕世之冨貴節臨事而不奪貌甚威而常喜方其<md:KR6q0193_J_019-0670b>¶
<pb:KR6q0193_SBCK_019-22a>
少壯則酒闌説劔横槊賦詩名動塞壘及其倦也則¶
浮沅湘上衡霍盡室行於山水至扵醉心翰墨傾倒¶
肺懐則有王右轄呉武陵之風味馳至金城而忠欵¶
乃著罷歸玉關而功名自至者皆非壯嵗庸詎知此¶
老人獨不如是乎
　　同達道通判贊¶
韻出縉紳秀見眉鬚矯綘闕之風度冝玉堂之步趨¶
有人所盡有無人所當無而乃袖補袞之手而弄雲¶
泉以自娯也余安能探其歸宿獨見於皮膚蓋神扵¶
酌古僻扵譽書求扵古人則謝幼輿王子敬之徒歟
<pb:KR6q0193_SBCK_019-22b>
　　韓廉使奉御贊¶
幅巾椹衣杳然深靖坐蘚石牀横玉麈柄松聲度曲¶
笑作風聽是故有琴絃索不整人徒見其神和氣平¶
頽然委順至扵垂紳正笏守法奉命則活人之色嚴¶
毅勁正特不受冨貴所吞而有山林之韻究其心胷¶
山包海容表裏不隔八窓玲瓏蓋逰戲人間之出世¶
扶持洞上之宗風者也
　　毛季子贊¶
季子逸羣矯難控御迹寄黄塵名在紫府觀此風鑑¶
無以為喻但見其清却梅林之風秀等蘭叢之露妙
<pb:KR6q0193_SBCK_019-23a>
文章之吐鳳視功名其破釡我欲醉袖之旁更畫凌¶
波之女使其他日歸道山渡弱水而驂風馭
　　曽逢原待制眞贊¶
冠冕道徳被服文武所臨有聲最冝荆楚果扵去惡¶
發姦破柱為國金湯折衝尊爼廣平南海乖崖西蜀¶
如雪中春和而嚴肅名聞乳兒威被草木能作豐年¶
茂我百榖筆下煙雲胷次丘壑風流餘韻與世酬酢¶
至扵談禪氣壓諸衲戲以法界玩于掌握補袞之線¶
調鼎之手笑而不言置之懐袖咨爾&KR0022;民再拜稽首¶
潭非久留歸相眀后
<pb:KR6q0193_SBCK_019-23b>
　　夢蝶居士贊二首¶
俯看人世一漚起滅失脚來㳺夢人螘穴前身後身¶
獨臨兩境左右見之不雜其影眉目秀發嫩木含春¶
風度凝逺霽月洗雲葉屋花房玉堂金宇我視睨睨¶
渠方栩栩
余觀此老神光渾圎道骨粹剛唾零功名眼蓋侯王¶
何為鬚髪滄浪被此朝章乎豈非如茅容殺雞毛義¶
捧檄但欲致慈母之一笑安知有佳客之在旁也所¶
以袖補天之妙手祕醫國之竒方獨㳺戲扵冨貴如¶
蝶棲宿扵花房占百年之閑適寄一夢扵幽香千花
<pb:KR6q0193_SBCK_019-24a>
百卉金馬玉堂麗風日之醇釅徧雨露之恩光遙増¶
擊而栩栩亦何異一丘一壑之相羊耶
　　潘延之贊¶
毗盧無生之藏震旦有道之器談妙義借身為舌擎¶
大千以手為地機鋒不減龎藴而解文字禪行藏大¶
類孺子而值休眀世舒王强之而不可神考致之而¶
不起此天下士大夫所共聞然公豈止於是而已乎
　　郤子中贊¶
師黄叔度以&KR2677;太平之基追韓退之以策翰墨之勳¶
故語妙如其渾厚論髙如其精神超然挺特華裾逸
<pb:KR6q0193_SBCK_019-24b>
羣富貴之氣已如透花之春色功名之志又如欲雨¶
之層雲秃巾折角置之巖石亦不以為屈長劒拄頤¶
圗之凌煙亦不以為伸蓋虗以閲世不可得而疎親¶
也耶
　　李運使贊¶
風度凝逺和氣如春緑髪授道精敏絶倫名冠縉紳¶
挺然忠義知國知兵如唐陸䞇頃者天府奉使江南¶
晝錦之榮父老聚觀頓節西州盗發江浙提師百萬¶
蕩其窟穴凱旋而還口不言功但欲使民生於死中¶
重臨南楚化行郡邑如春在花不見痕迹恢躁坦夷<md:KR6q0193_J_019-0671a>¶
<pb:KR6q0193_SBCK_019-25a>
易親難忘眎其胷次山包海藏冝宿玉堂冝在黄閣¶
跬歩可待昻霄聳壑長沙之民自懐其私龕此畫像¶
飲食必祠
　　簡縁居士贊¶
言似簡縁公法身有比並不似簡縁公法身有少剰¶
平生赤吉厯兩眼光逈逈拾得大士打門椎掣肘歸¶
去呌不應開箇鋪席在街頭有藥只解醫禪病
　　瓦瓢贊¶(并序)
南昌西山有異人年三百餘面有孺子之色多往來¶
蒲城弋陽之間童稚呼以為萬公宣和二年重九歿
<pb:KR6q0193_SBCK_019-25b>
於朝奉郎宣驥駿元之家以大甕二口合而葬之後¶
圃十月弟子簡素先生用臨川隱者馬安道之語來¶
發甕但餘瓦瓢&KR0102;履而萬公不見蓋尸解也眀年十¶
月簡素客湘西之南臺寺追繹其師之懿行潛徳出¶
此瓢以相示戲為之贊¶
異哉此瓢脩吭矬身弗生&KR0050;蔓生陶家輪我疑其中¶
藏十洲春昔有列仙雜于市人屋簷懸之自旦及申¶
輙入其中偃仰而卧而樓居者見之膽破遂從之㳺¶
推擠莫可挽而同登相向而坐如四老人㑹商山果¶
唯簡素公道貌天容豈其人歟出處略同道山巋然
<pb:KR6q0193_SBCK_019-26a>
弱水之東何時來歸泠然御風而以此瓢挂之痩笻¶
我作妙語天葩粲紅
　　許彦周所作墨戲為之贊¶
異哉土蛇登樹而怒怒見脊尾口眼可懼王孫地坐¶
氣讋毛䜿欲去不敢攀枝而顧豐狐行藏心常愧負¶
見之而走敏若脱兎孰能傲然如此老樹與之相親¶
不驚不怖問何能爾以無我故酒色海中有萬竒趣¶
不出二種猜疑掉舉蓋無常蛇終不赦汝居士圗之¶
以警未悟覺範一見笑掌為拊
石門文字禪巻第十九<md:KR6q0193_J_019-0671b>¶
<pb:KR6q0193_SBCK_019-26b>

<pb:KR6q0193_SBCK_020-1a>
石門文字禪巻第二十¶
　　　宋江西筠溪石門寺沙門釋德洪覺範著¶
　　　　門人覺慈編錄　西眉東巖旌善堂校¶
　銘¶
　　
