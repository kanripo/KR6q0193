# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:33
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 29

雲庵眞淨和尚行狀¶
師諱克文黃龍南禪師之的嗣陜府閿鄉鄭氏子生¶
而穎異在齠齓中氣宇如神人與羣兒戲輒相問答¶
語言竒怪聞者駭愕不能曉則復軒渠笑悦而去奕¶
世縉紳既長喜觀書不由師訓自然通曉事後母至¶
孝母嚚數困辱之親舊不忍視其苦使游學四方旅
<pb:KR6q0193_SBCK_030-1b>
次復州北塔寺長老歸秀道價方重於時詞辯無礙¶
因側聆坐下感悟流涕願毁衣冠爲門弟子秀笑曰¶
君妙年書生政當唾手取高第榮親乃欲委迹寂寞¶
豈亦計之未熟耶對曰心空及第豈止榮親又將濟¶
之委迹寂寞非所同也秀竒其志而納之服勤五年¶
如一日年二十五歲試所習爲僧明年受具足戒即¶
游京洛翺翔講肆賢首慈恩性相二宗凡大經論咸¶
造其微解帙捉麈詞音朗潤談辯如雲學者依以揚¶
聲燕居龍門山偶經行殿廡間見塑比丘像䝉首瞑¶
目若在定者忽自失謂同學者曰我所負者如道子
<pb:KR6q0193_SBCK_030-2a>
畫人物雖曰妙盡終非活者既焚其䟽義包腰而南¶
平易艱險安樂勞苦諸方大道場多所經歴自重其¶
才以求師爲難嘗至雲居謁舜老夫機語不契不宿¶
而去又至德山應禪師方夜參雌黄先逹有六祖不¶
及雲門之語失笑黎明發去聞雲峯悦禪師之風兼¶
程而往至湘鄉悦已化去歎曰既無其人吾何適而¶
不可山川雖佳未暇游也因此行寓居大潙夜聞僧¶
誦雲門語曰佛法如水中月是否云清波無透路豁¶
然心開時南禪師已居積翠徑造其廬南曰從什麽¶
處來曰潙山南曰恰值老僧不在曰未審向什麽處<md:KR6q0193_J_030-0726b>¶
<pb:KR6q0193_SBCK_030-2b>
去也南曰天台普請南嶽雲游曰若然者亦得自在¶
去也南曰脚下鞋是甚處得來曰廬山七百錢唱得¶
南曰何曾得自在師指曰何曾不自在耶南公大駭¶
參依久之辤去至西山翠巖長老順公與之夜語自¶
失曰起臨濟者子也厚自愛而師亦神思豁然德其¶
賞音及南公居黄龍復往省覲南公嘗謂師曰適令¶
侍者巻簾問渠巻起簾時如何曰照見天下放下簾¶
時如何曰水泄不通不卷不放時如何侍者無語汝¶
作麽生師曰和尚替侍者下涅槃堂始得南厲語曰¶
關西人真無頭腦乃顧㫄僧師指之曰只這僧也未
<pb:KR6q0193_SBCK_030-3a>
夢見在南公笑而已隆慶閒禪師與師友善方掌客¶
閒問曰文首座何如在黄檗時南公曰渠在黄檗時¶
用錢如糞土今如數世冨人一錢不虚用自是爲同¶
時飽參者所服南公入滅學者歸之如雲所至成叢¶
林熙寧五年住筠州大愚太守錢公弋來游怪禪者¶
驟多衆以師有道行奔隨而至錢公即其室未有以¶
竒之翌日命齋師方趨就席有犬逸出屏帷間師少¶
避之錢公嘲之曰禪者固能伏虎反畏犬耶師應聲¶
曰易伏隈巖虎難降護宅龍錢公大喜願日聞道乃¶
虚聖壽寺命師居之師方飯於州民陳氏家使符至
<pb:KR6q0193_SBCK_030-3b>
遁去錢公繫同席數十人將僧吏求必得之而後已¶
有見於新豐山寺者即奔徃陳氏因叩首泣下曰師¶
不往吾黨受苦矣師曰以我故累君軰如此因受之¶
遂闡法焉未幾移居洞山普和禪院元豐之末思爲¶
東呉山水之游捨其居扁舟東下至鍾山謁丞相舒¶
王王素知其名閲謁喜甚留宿定林庵時公方病起¶
樂聞空宗恨識師之晩謂師曰諸經皆首標時處圓¶
覺經獨不然何也師曰頓乗所談直示衆生日用現¶
前不屬今古只今老僧與相公同入大光明藏游戲¶
三昧互爲賔主非關時處又曰經云一切衆生皆證<md:KR6q0193_J_030-0726c>¶
<pb:KR6q0193_SBCK_030-4a>
圓覺而圭峯易證爲具謂譯者之訛其義如何師曰¶
圓覺如可改則維摩亦可改也維摩豈不曰亦不滅¶
受而取證夫不滅受藴而取證與皆證圓覺之義同¶
蓋衆生現行無明即是如來根本大智圭峯之言非¶
是公大悦因捨第爲寺以延師爲開山第一祖又以¶
神宗皇帝問安湯藥之賜崇成之是謂報寧歲度僧¶
買莊土以供學者而自撰請䟽有獨受正傳力排戲¶
論之句者敘師語也又以其名請於朝賜紫方袍號¶
真淨大師金陵江淮大㑹學者至如稻麻粟葦寺以¶
新革室宇不能容士大夫經游無虚日師未及嗽盥
<pb:KR6q0193_SBCK_030-4b>
而户外之屨滿矣殆不堪勞於是浩然思還高安即¶
日渡江丞相留之不可遂卜老於九峯之下作投老¶
庵紹聖之初御史黄公慶基出守南康虚歸宗之席¶
以迎師師曰今老病如此豈宜復刺首迎送爲我謝¶
黄公乞死於此其徒哀告曰山窮食寡學者益衆師¶
德臘雖高而精神康强康山自總祐二大士之後叢¶
林如死灰願不忘祖宗赴輿情之望不得已乃行先¶
是黄公嘗望見師於丞相廣坐中師既去丞相語公¶
曰吾閲僧多矣未有如此老者故公盡禮力致之廬¶
山諸刹素以奢侈相矜居者安輭暖師率以枯淡學
<pb:KR6q0193_SBCK_030-5a>
者困於語言醉於平實師縱以無礙辯才呵其偏見¶
未朞年翕然成風三年今丞相張公商英出鎮&KR0477;府¶
道由歸宗見師於淨名庵明年迎居石門崇寧元年¶
十月示疾十六日中夜沐浴更衣趺坐衆請説法師¶
笑曰今年七十八四大相離别火風既分散臨行休¶
更説遺戒弟子皆宗門大事不及其私言卒而歿壽¶
七十八臘五十二茶毗之日五色成燄白光上騰煙¶
所及處舍利分布道俗千餘人皆得之餘者尚不可¶
勝數塔於獨秀峯之下師純誠慈愛出於天性氣韻¶
邁往超然竒逸見人無親踈貴賤温顔輭語禮敬如<md:KR6q0193_J_030-0727a>¶
<pb:KR6q0193_SBCK_030-5b>
一主持叢林法度甚嚴有犯令者必罰無赦以故五¶
坐道場爲諸方所法得游戲三昧有樂説之辯詞鋒¶
智刃斫伐邪林如墮雲崩石開發正見光明顯露如¶
青天白日人人自以謂臻奥至於入室投機則如銅¶
崖鐵壁不可攀緣性喜施隨有隨與杖笠之外不置¶
一錢行道説法五十餘年布衣壞衲翛然自守於江¶
西有大緣民信其化家家繪其像飲食必祠嗣法弟¶
子自黄檗道全兜率從悦而下十人餘此其平生大¶
槩也至其道之精微皆非筆墨可能形容竊嘗論之¶
其棄儒冠而入道類丹霞奔經論之學而穎悟類南
<pb:KR6q0193_SBCK_030-6a>
泉尋師之艱苦凛然不衰類雪峯説法縱横融通宗¶
敎類大珠至於光明偉傑荷擔宗敎類百丈此非某¶
之言叢林學者之言也嗚呼兼古宗師之美而全有¶
之可謂集厥大成光於佛祖者歟崇寧二年十月十¶
五日門人某謹狀¶
　　泐潭凖禪師行狀¶
公諱文凖興元府唐固梁氏子生始幼見佛像輙笑¶
張牙不喜聞酒胾金仙寺沙門虚普乞食至其家師¶
譍門酬酢如老成時年八歲即辭父母願從普歸授¶
以法華經伊吾即上口元豐僧檢童子較所習以藉
<pb:KR6q0193_SBCK_030-6b>
名先後度師藝精坐年少不得奏名陜西經略范公¶
過普廬普臘高應對領略師侍其㫄申辯詳明進止¶
可喜范公欲攜與俱西師辤曰登山求玉入海求珠¶
人各有志本行學道世好非素心范公隂竒其語度¶
以爲僧剔髪既往依梁山乗禪師呵曰驅烏未受戒¶
敢學佛乗乎師捧手曰壇&KR0163;是戒耶三疊結磨梵行¶
行阿闍梨是戒耶乗大驚師笑曰雖然敢不受敎遂¶
受具足戒於唐安律師徧游成都講肆倡諸部綱目¶
即棄去曰吾不求甚解大法師曇演佳其英特撫之¶
曰汝法船也南方有亞聖大士有若潙山真如九峯<md:KR6q0193_J_030-0727b>¶
<pb:KR6q0193_SBCK_030-7a>
真淨者知之乎宜徃求之師拜受敎與同學志恭出¶
詣潙山久之不契乃造九峯見真淨於投老庵問曰¶
什麽處來對曰興元府曰近離何處曰大仰曰夏在¶
什麽處曰潙山真淨展手曰我手何似佛手師罔然¶
左右視真淨呵曰適來句句無絲毫差錯靈明天真¶
才説箇佛手便成隔礙病在甚處師曰不㑹真淨曰¶
一切現成更教誰㑹師服膺就弟子之列餘十年所¶
至必隨紹聖三年真淨移居石門衲子益盛凡入室¶
叩問必瞑目危坐無所示見來者必起從園丁壅菜¶
率以爲常師每謂公曰老漢無意於法道乎莫能測
<pb:KR6q0193_SBCK_030-7b>
也一日舉杖決渠水濺衣因大悟方見老人平日用¶
處走敘其事真淨罵曰此中乃敢用磊苴耶自是迹¶
愈晦而名聲愈著自其東游淮淛所至衲子成叢林¶
顯謨閣待制李景直守洪州仰其風請開法於雲巖¶
未幾殿中監范公帥南昌移居泐潭方是時禪林以¶
飲食爲宗以輭暖爲嗜好以機緣爲戲論師悲歎之¶
師槌柫之下常三百人而宿户外者又百餘許求入¶
室就學師難之乃謂之曰十方無壁落四面亦無門¶
闍梨從什麽處入對皆不契每曰我只畜一條柱杖¶
佛來也打祖來也打不將元字脚涴汝枯腸如此臨
<pb:KR6q0193_SBCK_030-8a>
濟一宗不到冷落學者莫窺其奥然升堂説法辯如¶
建瓴不留影迹一時公卿大夫宗向之以政和五年¶
夏臥病侍者進藥餌師泛然如無意誡須忌食毒物¶
師亦未嘗從有問其故曰病有自性乎病無自性則¶
毒物寧有心乎以空納空吾未嘗顛倒而汝軰欲吾¶
昬迷耶七月二十二日更衣説偈而化閲世五十有¶
五坐三十五夏闍維得舍利晶圓淨光不壞道俗千¶
餘人皆得之門弟子等收塔于南山之陽嗚呼雲庵¶
之神悟於南公之門超軼絶塵者也予毎疑嗣之者¶
難及觀師之風格殆所謂家名辯才氣宇逸羣者耶<md:KR6q0193_J_030-0727c>¶
<pb:KR6q0193_SBCK_030-8b>
謹狀¶
　　花藥英禪師行狀¶(代)
臨濟九世之孫雲庵真淨之嗣師諱進英字拙叟出¶
於羅氏其先吉州太和人幼孤母憐之性慧敏齠齓¶
中日誦千餘言通詩禮大義與羣兒嬉游侮玩之氣¶
出其上親舊愛敬之使著縫掖爲書生輙病至於死¶
鄰母泣曰吾始娠夢有乗空而語曰而出家則疾有¶
瘳矣於是擊鐘梵放誓於佛前乞以爲僧洞隆童子¶
而藉名於善集才年十八試所習得度受具戒即欲¶
經行諸方以觀道報劬勞之德其母有難色於是庵
<pb:KR6q0193_SBCK_030-9a>
於母室之外名曰精進士大夫喜其爲人賦詩爲贈¶
多佳句螺川父老迨今道之母歿心䘮三年修白業¶
爲&KR1121;福即游淮海所至少留常時號明眼尊宿徧謁¶
已雖未契而嘗識多賢者晩謁雲庵夜參聞貶剝諸¶
方以黄檗接臨濟雲門接洞山機緣爲入道之要擿¶
其疑處以啟問師恍然大悟如桶底脱佛印禪師叢¶
林號大宗師有盛名慎許可獨以師爲俊彦師有爽¶
氣喜暴所長以激後學三十年一節不移故佛印呼¶
爲鐡喙初開法住長沙之開福十年之間殿閣崇成¶
又五年棄之翩然北游五臺徧覽聖蹟乃南還庵梁
<pb:KR6q0193_SBCK_030-9b>
山天下衲子益追崇之政和甲午衡陽道俗迎住花¶
藥之天寧勸請皆一時名公&KR0056;師以敎外别傳之宗¶
授上根以漚和般若化道俗老益康强精進不替嘗¶
中夜禮佛作息飲食不肯與衆背叢林信其誠民人¶
化其敎得法而爲一方領袖者不可勝數搥拂之下¶
嘗二千指龍象雜遝方進而未艾也其激揚大事游¶
泳語言備存三錄曰報慈曰鴈峯游臺盛行於世宣¶
和三年冬謝事復庵梁山越明年臘月示疾蟬蜕嗚¶
呼若人巳矣予竊爲桑門惜之參學禀淳一日泣訴¶
於予以予知其師之深者欲干其狀而求銘故爲書<md:KR6q0193_J_030-0728a>¶
<pb:KR6q0193_SBCK_030-10a>
云耳長沙孫承之謹狀¶
　傳¶
　　十世觀音應身傳¶(并贊)
唐大菩薩僧寛公出於益州孝水楊氏方其娠也母¶
失常性却酒胾有慧辯及其生也無痛苦聞異香忽¶
然在前即能言言我名慧寛有女兄信相亦神異年¶
相聫於齠齓中終日論説聽者一不能曉其父瑋以¶
符呪爲兩川道俗所歸而不知有佛經人錄其所論¶
百許紙時懐龍山㑹禪師聞其異至瑋舍瑋出示之¶
㑹驚曰與佛經合不測人也俄有異比丘入火光三
<pb:KR6q0193_SBCK_030-10b>
昧於淨慧寺特召信相信相至曰此室皆火聚其可¶
入哉曰以水滅之可入信相即作水觀而入於是異¶
比丘化其父母使出家父母曰許娉矣奈何鄉里爭¶
出財贖之公因信相亦俱依慧空寺慎公避太祖御¶
諱剃落焉公時年十三從㑹公授經律㑹畏之如神¶
反從質疑天姿謙敬未嘗怒懷龍衆三千指皆躬力¶
作公獨閑適人以爲言㑹曰此吾先師也昔周滅吾¶
法吾從曇相禪師隠于終南山及隋敎復興吾辭而¶
歸蜀曇相囑曰汝當領徒大作佛事有童子名慧寛¶
者善視之此其後身衆因不敢復言公年三十乃還
<pb:KR6q0193_SBCK_030-11a>
綿竹廬于無爲山以神異化而全蜀爭師事之如淮¶
泗之僧伽七閩之定光公嘗赴江陵大㑹朝發夕返¶
荆州府前有拳石含五音天下聞之公取以歸今置¶
定身龕中什邡陳氏施園爲寺公以竹標其中曰以¶
此爲基拔去竹泉&KR0644;然而出掘之得巨石石下有寶¶
瓶舍利公作禮乃放光永徽四年夏六月二十有五¶
日歿於淨慧寺閲世七十坐五十五夏¶
贊曰予讀無爲山廣錄公始發心日誦觀世音名十¶
萬徧生五天十世爲居士生震旦十世爲比丘皆出¶
楊氏又瞻其畫像天骨秀特和敬之威望之肅然是<md:KR6q0193_J_030-0728b>¶
<pb:KR6q0193_SBCK_030-11b>
所謂真比丘也¶
　　鍾山道林真覺大師傳¶
梁大菩薩僧寶公以宋元嘉中生於金陵之東陽民¶
朱氏之婦上巳日聞兒啼鷹巢中梯樹得之舉以爲¶
子面方瑩徹如鏡手足皆鳥爪七歲去依鍾山大沙¶
門僧儉爲童子儉名之曰寶誌長而落髪專修禪觀¶
坐必越旬久之忽無定居多徃來&KR1289;山劒嶺之下髪¶
而徒跣著錦袍飲啖同於凡俗恒以鏡銅剪刀鑷屬¶
挂杖負之而趨經聚落兒童譁逐之或徴索酒殽或¶
累日不食嘗從食鱠者求鱠食者與而心笑之即起
<pb:KR6q0193_SBCK_030-12a>
吐水中皆成魚相傳始驚異時時題詩初不可曉後¶
皆有驗建元間異迹甚著丞相高嵩爲武帝言之以¶
禮自皖山迎至都舍於陳征虜之家輙自釐其面分¶
披之出十二首觀世音慈嚴妙麗傾都聚觀欲爭尊¶
事之武帝忿其惑衆收付建康獄旦夕咸見游行市¶
里既而檢校猶在獄中其夜又語吏門外有兩輿金¶
鉢盛飯汝可取之果文惠太子竟陵王送供至建康¶
令呂文顯以事啟帝帝迎至禁中俄有㫖屏除後宮¶
爲家人宴公例常與衆出已而猶見行道於景陽山¶
比丘七軰從其後帝怒遣使至閽吏曰公久出在省
<pb:KR6q0193_SBCK_030-12b>
中吏就視之身如塗墨然武帝聞之大驚陳顯逹鎮¶
江州大司馬叚齊之從行往辤公公無他語但引紙¶
畫鵶畫畢授之曰緩急可用此顯逹叛齊之遁去顯¶
逹大怒遣騎追之將及齊之窘甚見鵶喧暮林卽匿¶
其下鵶翔集自如&KR0016;旣失其蹤但見鵶林必非人所¶
寄遂去齊之方悟公意也鄱陽忠烈王飯公於私第¶
顧左右覓荆枝有折以獻者則以安門上而去俄有¶
㫖以王領荆州衛尉胡諧臥病以書哀訴幸以屈臨¶
庶幾疾有瘳公題其書尾曰明屈翌日果卒僧法平¶
欲以衣獻公不知所寓遣使徧求之龍光罽賔兩寺<md:KR6q0193_J_030-0728c>¶
<pb:KR6q0193_SBCK_030-13a>
皆曰夜宿此黎明去矣又嘗所厚善厲侯伯家侯伯¶
曰公夜行道於此今睡未興使人視之笑去公在華¶
林園忽重著三布帽亦不知自何得之俄而武帝崩¶
文惠太子豫章文獻王相繼崩齊亦於此年■矣靈¶
味寺沙門寶亮欲以衲帔遺之未及有言公忽來牽¶
帔而去蔡仲熊嘗問仕何所至公不自答直解杖頭¶
左索繩擲與之莫之解仲熊果至尚書左丞永明中¶
住東宮後堂平旦門中出入末年忽云門上血汚衣¶
褰裳走過至鬱林見害果以犢車載屍自此門舍故¶
閹人徐龍駒宅而帝頭血流於門限焉建武中明帝
<pb:KR6q0193_SBCK_030-13b>
害諸王高士江泌憂念南康王子琳以訪公問其禍¶
福公覆香爐示之曰都盡無餘後皆如其語徐陵兒¶
時其父擕詣公公拊之曰天上石麒麟也陵果名譽¶
顯於世又文惠太子迎釋僧惠至京師惠過公公拊¶
其背曰亦龍子也慧終以辯才顯聞其徒屯騎桑偃¶
有不臣之心公見之㦸手詬曰若乃欲反耶奈斫頭¶
穴胸何偃汗下不敢仰視遁去梁武帝受禪尤深敬¶
事前朝以超放動輒禁錮至是下詔釋之嘗問曰弟¶
子煩惑未除何以治之答曰十二又問十二之旨在¶
何答曰書字時節刻漏中又問何時得淨心修習答
<pb:KR6q0193_SBCK_030-14a>
曰安樂禁之又問年祚逺近答曰元嘉元嘉帝欣然¶
以爲享祚倍宋文之年天監五年冬旱雩祭備至而¶
雨不降公謂左右曰吾病不差就官乞活儻不奏白¶
官應得禍即上啟願於華光殿講聖鬘經請雨帝即¶
命沙門講之終夕雨公又以刀横水盂良久又雨帝¶
初繁刑公假以神力令見高祖受極苦於地下自是¶
省刑詔畫工張僧繇寫公像藏禁中僧繇下筆輙不¶
自定叩頭哀懇公笑曰毗婆尸佛早留心直至而今¶
不得妙帝偶與公臨流縱望有物泝流而上公舉杖¶
引之隨杖而至蓋紫栴檀也詔供奉官俞紹雕公像<md:KR6q0193_J_030-0729a>¶
<pb:KR6q0193_SBCK_030-14b>
頃刻而肖神情如生帝大悦命置内庭爲子孫世世¶
福田法雲寺雲光師講經天爲之雨華帝意其證聖¶
夜於含光殿焚䟽命公雲光僧儉傅大士齊翌日獨¶
雲光不至公嘗聽法雲講妙法蓮華經至假使黒風¶
問風果有否答曰世故有第一義諦故無公曰若體¶
是假有此亦可解耶法雲黙然公則自爲主客辯難¶
鋒生一坐盡傾然莫有解者帝嘗從容問國祚有留¶
難否公但指喉示之侯景之亂尤追繹公言也有僧¶
浮杯來謁帝帝方與客棊吟曰殺之棊罷命僧侍衛¶
奏曰適䝉㫖已殺之矣帝嗟悼不已以問公公曰陛
<pb:KR6q0193_SBCK_030-15a>
下前身蚯蚓也僧嘗爲薙草者悞殺之今償夙債耳¶
天監十三年公移華林園金像置所居房帝聞之曰¶
師將去我耶是歲十二月忽命奏絲竹徹晝夜至六¶
日終於興皇寺臨亡然一燭以付後閣舍人吳慶以¶
聞帝歎曰大師不復留矣燭者將以後事囑我乎帝¶
昔與公登鍾山之定林指前岡獨龍阜曰此爲隂宅¶
則永其後帝曰誰當得之公曰先行者至是念公以¶
此言以金二十萬易其地以葬焉皇女永康公主薨¶
盡施其粧奩建浮圗五層于其上置以無價寶珠仍¶
建開善精舍勑陸倕製銘于塚内王筠勒碑於寺門
<pb:KR6q0193_SBCK_030-15b>
處處傳其遺像焉畢工駕御寺公忽現於雲間萬衆¶
歡呼聲振山谷勑謚廣濟大師公顯迹之著數可五¶
六十許及終亦不老莫測其年有徐犍道者年九十¶
三自言是公外舅弟小公四歲計其時九十七矣李¶
氏有國日謚曰妙覺公作四柱記五公符十二時偈¶
璧記心鏡圖數千言傳于世本朝太平興國七年舒¶
州民柯蕚者遇異僧於歲山下以杖指松根令蕚钁¶
之得瑞石一篆文皆䜟聖宋國祚無疆蕚進其石于¶
京師太宗皇帝遣中使置齋於鍾山詔自今不可以¶
名斥以顯尊異賜號道林真覺大師<md:KR6q0193_J_030-0729b>¶
<pb:KR6q0193_SBCK_030-16a>
　祭文¶
　　祭雲庵和尚文¶
我生九歲則知有師寤寐悦慕想見形儀識師新豐¶
等父母慈欣然摩頂使執軍持長游大梁薙髪而歸¶
省於九峯凛然德威霜雪雨露物以茂滋師成就我¶
妙如四時紫霄之下泐水之湄前後七年龍起雲隨¶
今古一律妬毁䧟擠愛憐收拾終不棄遺我昔出山¶
師則有辭子幼英發終必有爲顧吾老矣見子無期¶
指其二子藉汝敎之譴呵皆可不可相離德音在耳¶
星霜八移師成新塔我亦陳衰昔師既化品坐對啼
<pb:KR6q0193_SBCK_030-16b>
僉遣本明逺乞銘詩事濟而還僵仆於地山川隔阻¶
久絶音題獨攜希祖千里來辭一酬夙心死無憾悲¶
師之平生累德巍巍必興其後在我無疑敢不激勵¶
上答恩私¶
　　祭昭黙禪師文¶
政和八年二月初六日甘露滅致以香羞之奠祭于¶
佛壽靈源真歸無生之塔寶覺以拳授法宗綱區别¶
背觸天非蒼蒼如履虎穽非愚則狂公少竒逸發硎¶
劍鋩横機試之切玉無傷體露情盡凡聖兩忘潙仰¶
機辯如珠走盤父喜自匿㬥子所長追還此風名聞
<pb:KR6q0193_SBCK_030-17a>
諸方臨濟法道始於南昌大於汝潁盛於衡湘黄龍¶
三關建無勝幢奕世護持不離覺場天魔愁怖走仆¶
且僵剪拂流軰高師門牆庸有匪人賣公自揚騏驎¶
種性自異犬羊狠觸怒疾夫豈知量儼臨清泉精嚴¶
激昻如萬星月如百谷王高明廣大洞徹汪洋成就¶
法器堅趐飛翔下視毒龍命將滅䘮劃海爲兩摶而¶
取將老則移疾古寺閑房聽萬象説以黙自藏猿鳥¶
厭見天下想望我初見公駿氣騰驤溟涬弟之但加¶
敬莊人以&KR0618;掩公慰愈光置麝溺器更増其香取而¶
有之簏于藥囊坐交時埋甕于南荒零落苦李人棄<md:KR6q0193_J_030-0729c>¶
<pb:KR6q0193_SBCK_030-17b>
路㫄公犯世忌愈益稱賞萬人浮議冰消其湯既幸¶
生還陸沉故鄉豈不願見恃公康强計至失聲事出¶
倉皇中流欲濟俄䘮楫航夜淚殷枕起喟失牀我憂¶
禪學終背敎綱造論導之排斥否臧公聞乃曰彼自¶
無瘡以書敎誡欹傾數行至言吐鳯自然文章馬鳴¶
龍勝論著精詳文字於道疑不相妨索珠層淵採玉¶
崇岡人各有志鹹酸異嘗但餘此意拜未敢當嗟吁¶
惜哉巍巍堂堂遂成千古叢林荒涼然觀斗柄隂晴¶
晦彰示有出沒夫豈真亡¶
　　祭妙高仁禪師文
<pb:KR6q0193_SBCK_030-18a>
孤鳯兩雛名著諸方我初識譽未識華光政和甲午¶
還自南荒夜宿衡嶽草屋路㫄㒒奴傳呼妙高大方¶
連璧而來驚喜失牀高&KR0105;照人笑語抵掌瀟湘平逺¶
煙雨&KR0012;芳舉以贈我不祕篋箱追繹陳迹云更幾霜¶
去年中秋宿師雲房爲留十日夜語琅琅曰我出吳¶
游淮渉湘今三十年倦鳥忘翔偶如慧曉懷思故鄉¶
想見明越雲泉蒼茫巳遣阿湧先渡錢塘不見半年¶
嶺谷想望訃至驚定淚落沾裳思歸之念夫豈其祥¶
嗚呼師乎忠義激昻高風逸韻仁肝義腸縉紳相志¶
遠公支郎此生逆旅巳熟黄糧夢中呉楚寧能取將
<pb:KR6q0193_SBCK_030-18b>
唯方廣譽躬至影堂如我致辭而炷此香清淨法身¶
敗槖膿囊光透毛孔不可掩藏昔日非在今未嘗忘¶
如水中乳莫逃鵞王則我與譽何用歎傷¶
　　祭覺林山主文¶
惟靈簡易似放閒靜似懶以法爲林滴水爲限夜歸¶
村落投枕再鼾竈黔無煙童僕啼飯而兄直視爲一¶
笑莞然三十年事事成辦我愚且鄙少去故鄉豈不¶
懷歸路脩且長遂成永隔死生相忘念俱事師落髪¶
游方如宿逆旅各夢同牀聞訃一年乃奠靈几觸目¶
悽慟語訖酸鼻嗟乎人生有恩有義薦此鉢飯淚墮<md:KR6q0193_J_030-0730a>¶
<pb:KR6q0193_SBCK_030-19a>
如洗¶
　　祭幻住庵明師弟文¶
子少棄家從我游嬉三十一年如夢頃時於此夢境¶
憂患半之我竄萬里白骨重肉子臥一庵亦失雙目¶
心知餘年再見不復敢料來歸先館子廬即視模索¶
認聲驚呼我亦念子形神已枯百不如人謂當壽考¶
心期惻然正爾難保如臨崖樹先自枯倒不見兩月¶
果以訃聞既通世契久同師門臨終之語骨須我焚¶
攜法兄祖疾馳三日瓦燈晝昏寂然空室相視以慟¶
薦此鉢食
<pb:KR6q0193_SBCK_030-19b>
　　祭鹿門燈禪師文¶
維皇宋建炎元年歳次丁未五月庚寅朔二十日特¶
敘復僧某謹以茗果之奠敢昭告于燈公禪師之靈¶
明安宗風續佛壽命幾絶而存至師大振芙蓉東去¶
隨至磻陽如道吾智而有石霜定惠既化遷住鹿門¶
如青林䖍而繼新豐雖牧萬僧如數三四觀其規模¶
寶覺是似重和改元髪僧宮寺褦襶之師包羞惜死¶
諂䛕之極遂拜黄冠師笑視之泚其面顔蘇嶺之下¶
寶坊幻出何以致之蓋其願力既孝其師又悌其兄¶
有光叢林不負佛恩凛然風神今成萬古薄奠在盤
<pb:KR6q0193_SBCK_030-20a>
淚落無所¶
　　祭五祖自老文¶
古人尚友不短千載茍曰氣合何必面對﨑嶇逺來¶
僥倖爲㑹坐未歡禪師不少待如人噬臍不及何悔¶
掩淚莫陳意折心碎十方現前去來無礙師豈真亡¶
覿露妙在¶
　　祭郭太尉文¶
公起徒歩絲絇入侍遂斷國論危言讜議在妬忌中¶
剛而有禮天子敬之愛等昆弟雖無知名民隂受賜¶
如漢子房如唐陸贄人衆勝天覺中妬忌公笑徑去<md:KR6q0193_J_030-0730b>¶
<pb:KR6q0193_SBCK_030-20b>
道固如是一斥不復而又早世姦邪色矜天下隕涕¶
我初聞訃中夜而喟公之精神與天終始冝終功名¶
冝身冨貴乃歿瘴鄉又寓旅邸人之竒禍至此極矣¶
唯德是輔殆虚語耳天定勝人果不容僞妬忌&KR0458;窮¶
反自相噬邪正日分曉如涇渭今餘十年歸骨萬里¶
我昔觀光混迹都市游公卿間如梁寶誌公毎延禮¶
忘其勢位我亦徑造必至臥内兵衛如雲不敢呵止¶
愛憎相奪有萬贊毁坐嘗厚善囚我棘寺幾失頭顱¶
終禦魑魅敢期白髪奠于湘水世相新竒習爲巧士¶
敎訓諂䛕鈎取祿利貌雖光澤行可愧恥聞公之風
<pb:KR6q0193_SBCK_030-21a>
面熱顙泚吾聞隂德榮亨必至不身嘗之當在其子¶
格言不欺果見偉器沐浴道德冠冕仁義定世其家¶
行矣是似則公之生亦何嘗死¶
　　祭朱承議文¶
吾聞明珠白璧石韜水藏山川草木被其容光臨川¶
之民共此盱上如湘老龎道德光華照映兩邦吾儕¶
微蹤雲浮四方眷此不去是亦故鄉歎公杖履人羣¶
軒昻忠信豈弟易親難忘忽厭夢境高蹈八荒公有¶
賢子如麟鳯凰王室柱石吾法垣墻終大公後公豈¶
真亡想聞此語抵掌脱冠未忘世禮聊薦積香
<pb:KR6q0193_SBCK_030-21b>
　　祭許先之文¶
維公於國盡忠於家盡孝豈特天資亦學之効德冨¶
才高川增嶽秀薦登清華出縉紳右用舍進退有命¶
有義一斥而終料豈及此聖恩不貲五日而至公獨¶
不沾陽城陸贄嗟余惷鄙於物多迕幸不終窮有公¶
知遇屋歸山丘舟逃夜壑寓詞一觴心折涕落¶
　　祭趙君文¶
惟靈忠信恭敬耀於西州不爲無聞年餘七十笑傲¶
林丘不爲無壽生有令子派佛祖流不爲無慶有一¶
於此足以忘憂而況三者兼有之耶兹山弗嗣麋鹿<md:KR6q0193_J_030-0730c>¶
<pb:KR6q0193_SBCK_030-22a>
所遊十年之間百廢具修凡以令子德義之優故也¶
余聞之鳥巢南枝狐死首丘彼亦何知能思厥由矧¶
輕勢急道超然特立者乃肯爲之羞乎嗚呼訃來萬¶
里物故越秋等視閻浮譬如一漚公之云亡非去非¶
留薄奠告焉世禮則由雖神䰟竟無不知也尚能爲¶
之歆不¶
　　瑫上人祭母文¶
我生頑鈍雀息鳩視不歸庸人亦幸而已矧墮三寶¶
高出塵累儼臨人天福田于世坐推其因何以至是¶
皆吾母慈念極心碎我昔東游志亦勇鋭訪道名山
<pb:KR6q0193_SBCK_030-22b>
酬此恩爾身雖四方心挂漳水豈不懷歸料豈及此¶
三月甲寅計來千里棄杖南犇露行草止天降荼毒¶
乃不及已呼天泣血奪我母氏今何能爲中扄亂矣¶
昔毎歸省迎門笑喜堂今閴然瓦燈塵几慈和粹温¶
竟作川逝撫柩長號淚迸如洗杯露罏香區區世禮¶
天地有終此恨無既¶
　　祭通判夫人文¶(代)
竊聞漢王覇之室有智識而柔懿然子孝而不學夫¶
雖賢而弗仕又聞唐王珪之母閲房杜而知子及珪¶
身登三事則其母又已即世唯夫人之高風特有異
<pb:KR6q0193_SBCK_030-23a>
於是二者矣夫有霸之賢而爲熈豐之名臣子有珪¶
之材而名冠縉紳壽閲諸孫而視聽敏㨗孫能酌古¶
而心醉六經盖功名之念如雲之必雨冨貴之盛如¶
川之方増寔清規之所訓祭景慕之遐想懿德必光¶
於史牒計夫人雖死其何憾乎¶
　　祭文七首¶(代)
我聞如來世尊將般涅槃自披其胷紫磨黄金卍字¶
之相而告大衆曰汝等各各瞻仰令足無生後悔及¶
巳掩棺迦葉後至又出雙趺以示眷憐嗚呼如來世¶
尊正傳法嗣覆䕃此&KR0022;三十餘年凡在道俗上與清<md:KR6q0193_J_030-0731a>¶
<pb:KR6q0193_SBCK_030-23b>
衆下與奴&KR0032;若親若踈若小若大皆受餘庇今以入¶
塔攀戀無已精明之温豈弟之容不可復見柔軟之¶
音慈誨之語不可復聞宗乗微論差别之義不可復¶
解言念至此意折心摧嗚呼禪師葬靈骨於九原想¶
音容於萬古雪雲方慘&KR0006;悲風飄颻松聲蕭瑟&KR0006;哀¶
聲連朝陳微誠&KR0006;以薦薄奠望慈雲&KR0006;其不可招嗚¶
呼哀哉¶
我來淮山寒暑九遷傾誠於師遂爾忘年比隣追隨¶
合并周旋每一㑹語莫不歡然法屬之故無時造膝¶
師嘗顧我笑指坐席曰終當主我此丈室謂師爲戲
<pb:KR6q0193_SBCK_030-24a>
不敢怒嗔今日何日果繼後塵血指汗顔不善斧斤¶
而師㫄觀敎之諄諄今既逝矣夫復何云先德遺訓¶
何敢不遵法侶現前聊薦溪蘋禮雖不腆情無鮮陳¶
因法相逢以法爲親非子則姪繩繩詵詵傾囷倒廪¶
不祕珠珍煖其孤寒賞其賤貧自師退居其德日新¶
諸方竒衲川輸雲屯大法將頽謂必中興不見一夕¶
遂以訃聞如方欲渡遂迷要津中夜起喟棄牀失聲¶
慈和粹温永失依怙香羞在筵淚落無所¶
東山真子白雲的孫迅機妙辯褒然逸羣黄河流天¶
太山吐雲無有窮極莫知津垠師罷住持其道益尊
<pb:KR6q0193_SBCK_030-24b>
酣歌自樂晝常掩門世不得見言豈得聞檻撰積香¶
罏焚室熏今既非去昔亦豈存此意昭然即曰全真¶
道大德高名聞諸方禪林耆艾覺苑鳯凰三十餘年¶
化行此邦我軰晩生幸登覺場聞金石誨熏知見香¶
譬如珠玉山韜水藏而其草木亦被餘光今既云逝¶
撫心悼傷嗚呼師乎巍巍堂堂遂成千古天豈真亡¶
念昔侍坐恭聞誨言辭親出家是大因緣本出生死¶
期離盖纏求師之難自古則然如芥子針如鸞膠絃¶
我等何軰萃此法筵如海之大而㑹百川敎誨成就¶
長養撫憐如物發生雨露無偏又霜雪之使其氣全<md:KR6q0193_J_030-0731b>¶
<pb:KR6q0193_SBCK_030-25a>
恩有四種報効當先百未一施師我棄捐師之道德¶
如月在天譽月之明何以加焉恭陳薄奠儼如在前¶
情斷志訖淚落九泉¶
天姿曠逹純素任真妙年出蜀汎愛親仁淹通宗敎¶
廣見精聞我亦何幸早獲相親義爲朋友法爲弟昆¶
於師父子兩爲比隣周旋之久三十餘年懷我宗伯¶
宗門鳯麟不幸早逝殞此偉人謂師英氣可續芳塵¶
今又已矣撫淚沾巾嗚呼禪師夢幻視身而視生死¶
如夜與晨十方現前孰亡孰存我獨何爲浪自酸辛¶
無忘世禮薄奠聊陳
<pb:KR6q0193_SBCK_030-25b>
　　祭老黄龍謚號文¶(代)
崇寧四年四月某日住山某敢昭告于南禪師之塔¶
竊聞巢由穡者夷齊餓夫初若無求於一時終必有¶
稱於百世觀其措慮深逺盖亦維持化風故知德澤¶
之在民是乃聲名之不捨又況荷擔大法提攜四生¶
者乎恭惟禪師家于此山名落天下起臨濟於將仆¶
傳少室於無窮厥集大成有光先覺乃者明天子沛¶
流殊恩大昭懿德特旌普覺之號用勵後學之徒仰¶
惟覺靈祇此榮福嗚呼春葩華於萬物而不自以爲¶
功日昭明於四方而不知以爲德凡所以歌詠和氣
<pb:KR6q0193_SBCK_030-26a>
襃贊高明者皆天下之至情然則禪師於此豈曰不¶
然耶¶
　　崇仁知縣赦後祭神文¶
唯三代之訓夏至日恭祭地祗斯古先哲王之懿德¶
禮也而歴世堙沒不嗣今天子力舉而行之致禮既¶
畢竒祥薦興歡聲和氣充塞天地猶以名山大川廟¶
貌所在有功血食於民者未克躬至則以守令使告¶
行吏其敢不肅䖍哉謹用某日特具牲酹以奠于祠¶
下神之聽之祇此榮福¶
　　祈雨文<md:KR6q0193_J_030-0731c>¶
<pb:KR6q0193_SBCK_030-26b>
仍歲饉凶民之艱食亦以衆矣而菜色喘沫者猶並¶
首以望有秋如痿者之不忘起也春夏之交風雨時¶
若方將奮躍似有生意而比日毒暑益熾四無雲隂¶
車鴉夜鳴田龜晝坼饉凶之憂恐在朝夕傳曰亨牛¶
而不鹹敗所成矣又曰行百里者半九十爲不克終¶
豈神之賜昌其始而終奪之邪吏以不職上天降罰¶
吏躬任之民其何辜而神亦坐視其病哉謹率丞佐¶
羣趨並走致恭于祠下雀息以俟休答神其哀憐之¶
　　謝雨文¶
比日以來民以不時霣雨望天焦勞盖飢饉之餘情
<pb:KR6q0193_SBCK_030-27a>
易驚擾如禽傷&KR0076;念痛於曲木如稚驚雷失聲於破¶
釡是用率丞佐上瀆神聰香火未收雲氣已布連日¶
繼夕霖雨霑足嗚呼雖父兄之所哀憐其必從何以¶
迨比舞翠浪於山原兆黄雲於囷廪歲登訟簡民樂¶
吏閒荷神之賜孰大於此式奠昭告豈不休哉¶
石門文字禪巻第三十
