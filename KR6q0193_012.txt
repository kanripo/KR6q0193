# -*- mode: mandoku-view; -*-
#+DATE: 2016-06-08 5:32
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_012-0628b> 
#+PROPERTY: JUAN 12
石門文字禪卷第十二¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

* 七言律詩¶

** 謁靈源塔¶

#+BEGIN_VERSE
「　高颿駕浪過南溟那料歸來掃此亭桃李成陰春老¶大谿山好在鬢凋零瓦燈已照宮商石卵塔分藏服¶匿瓶春雪尚能知客意蕩除毛孔瘴煙腥」
#+END_VERSE
¶

** 春日會思禹兄於谿堂¶

#+BEGIN_VERSE
「　門前谿水葡萄綠風掠松窗料峭寒忽憶十年同禍¶福那知今日共盤飧盡籤書策齊幽架已買漁舟泊¶小灘君會不嫌村落僻乘閑來此弄漁竿」
#+END_VERSE
¶

** 招夏均父¶

#+BEGIN_VERSE
「　北山深轉青松壑萬疊煙霏空翠堆元亮果堪中路¶俟子猷那敢棹舟回鳥工魂夢尋公去蟬蛻塵埃出¶郭來他日荊林談笑處行人應指兩翁臺」
#+END_VERSE
¶

** 贈僧¶

#+BEGIN_VERSE
「　欹枕無人夢自驚回廊廣殿午風清巳浮春露澆詩¶膽更炷水沉熏道情憂患撼床聞螘鬥功名殷鬢作¶蚊聲欲依淨社陪香火僻處安排折腳鐺」
#+END_VERSE
¶

** 資國寺西齋示超然二首¶

#+BEGIN_VERSE
「　對眠偶此風雨夕又近寒嵒槲葉村謝晝未焚風鑑¶在韋郎不見語言存歲時暗覺持山去憂患空驚斫¶水痕綠髮彫零心已死成蹊桃李落華分」
#+END_VERSE
¶

#+BEGIN_VERSE
「　人間炊黍未及熟萬事只今歸欠申已織青駒餞華¶騮更披白帢稱閑身遺編終不求甚解故人但願長¶相親去年此日瓊南岸漲海翻天探騎塵」
#+END_VERSE
¶

** 贈寄老庵僧¶

#+BEGIN_VERSE
「　自憐玉缽雙峰信來訪牛頭懶比丘山色深濃過夜¶半月華清亮近中秋已欣境勝如龍阜更覺庵幽占
<pb:KR6q0193_J_012-0628c>¶鳳頭夢幻此身猶且在杖藜投老得追遊」
#+END_VERSE
¶

** 懷李道夫¶

#+BEGIN_VERSE
「　半篙晚漲綠楊灣接趐鷗歸霧雨殘數疊吳山圓楚¶夢一番花信釀春寒別時小語依然在隔歲來書展¶復看補袞胸中五色線只今應作怒蜺蟠」
#+END_VERSE
¶

** 余所居連超然自見軒日多啜茶其上二首¶

#+BEGIN_VERSE
「　三生事辦吾知要一室香凝獨掩門睡足便驚清晝¶夜火紅消盡白灰存巷無俗駕螘紛繞鄰有高人玉¶粹溫隱比价膺猶可媿會茶時復到幽軒」
#+END_VERSE
¶

#+BEGIN_VERSE
「　功名今古一雞肋美味那知是禍根掃跡世途龜曳¶尾僻居煙霧豹埋文如期見訪穿窗月不告而行出¶岫雲火浴未為無伴助塔吾遺骨尚煩君」
#+END_VERSE
¶

** 徐師川罪余作詩多恐招禍因焚去筆硯入居¶
九峰投老庵讀高僧曇諦傳忽作數語是足¶
成之以寄師川師川讀之想亦見赦二首¶

#+BEGIN_VERSE
「　歸來臥起有餘適老去消磨無雜緣門外不知何歲¶月夢中亦覺在雲泉千年高道誰酬價一世清閑我¶賣錢安得道人江北去此詩先錄寄師川」
#+END_VERSE
¶

#+BEGIN_VERSE
「　古書漫滅字斕斑眼倦頹然整頓閑以法為親疏世¶相視身如幻寄人間業緣有盡今脫手老態無因日¶上顏已辦一瓢期澗飲要刳余潤到崑山」
#+END_VERSE
¶

** 雲嵒寶鏡三昧¶

#+BEGIN_VERSE
「　寶鏡當機不密傳纖毫滲漏墮言詮圓伊三點分賓¶主妙挾雙明絕正偏暗裏丹青元異色句中涇渭本¶同川嬰兒索物哆啝耳與物寧瞋語未全」
#+END_VERSE
¶

** 過永寧寺¶

#+BEGIN_VERSE
「　已背荒南過永寧犯寒呵手捉枯藤雪如鏡底頷絲¶白山學誰家眉黛青射影風光知脫離伐冰門巷覺¶添增故人不用驚風帽我是前身臥像僧」
#+END_VERSE
¶

** 十一月十七日發豫章歸谷山
<pb:KR6q0193_J_012-0629a>¶

#+BEGIN_VERSE
「　急景窮冬一千里筍輿部曲去忽忽候船班草江津¶岸曝日探簷山店中袖手歸休今日是隔生冤債轉¶頭空湘西雪後青松徑想見聲盤萬壑風」
#+END_VERSE
¶

** 立春前一日雪¶

#+BEGIN_VERSE
「　明日立春今日雪雪中殘響滴虛簷方增謾說寒威¶在不絕潛知暖氣添客去旋開書對語閑多偏與懶¶相兼湘山自古愁眉淺縱御鉛華不到尖」
#+END_VERSE
¶

** 明年湘西大雪次韻送僧吳¶

#+BEGIN_VERSE
「　夜殘陡覺寒生骨夢斷空驚月轉簷瓶響臥聞秋蚓¶泣火紅起撥白灰添欲酬清景尋儂去更棹扁舟與¶子兼要倩新詩寫愁絕笑呵凍硯蘸毫尖」
#+END_VERSE
¶

** 題清富堂¶

#+BEGIN_VERSE
「　此堂冠絕湘西勝枯木名多道不窮用谷量雲當衣¶缽以江盛月展家風買山歸隱真寒乞借竹為軒落¶笑中綠錦漲連青玉浦剪裁磨琢費詩工」
#+END_VERSE
¶

** 湘西暮歸¶

#+BEGIN_VERSE
「　筍輿鼓角背層城湘水涸盡行沙汀嶽麓雪雲獻樓¶閣橘州煙雨學丹青此生多艱付跛挈投老餘閑到¶寂惺蒼鬣萬身門窈窕歸來風葉掃空庭」
#+END_VERSE
¶

** 效李白湘中體¶

#+BEGIN_VERSE
「　夕光江搖魚尾紅何處扁舟開晚篷鴈字初成春有¶信煙鬟空好雨無蹤荒寒數葦橘洲岸領略半窗湘¶寺鐘浦口行人已爭渡林下歸僧欣一逢」
#+END_VERSE
¶

** 次韻王舍人蘭室¶

#+BEGIN_VERSE
「　起爇清香試返魂松花閑泛刷絲紋幽齋事業誰同¶辦小斛蘭叢手自分家世到今猶玉食交朋強半在¶青雲笑談麈尾延僧宿要聽清言洗俗氛」
#+END_VERSE
¶

** 次韻熏堂¶

#+BEGIN_VERSE
「　無言桃李巳垂陰小雨南風自滿襟佳客偶來持茗¶碗寶書看罷整瑤琴未容絲竹陶閑適盡把雲山付
<pb:KR6q0193_J_012-0629b>¶醉吟圖畫麒麟他日事不將行樂負初心」
#+END_VERSE
¶

** 次韻寄傲軒¶

#+BEGIN_VERSE
「　道夫飛鳥倦知還一缽安巢又故山無累自然增逸¶興有名終恐廢長閑背時生計風煙上隨意園林指¶顧間應笑市朝爭奪者暗驚清鏡失朱顏」
#+END_VERSE
¶

** 次韻吏隱堂二首¶

#+BEGIN_VERSE
「　拄笏西山爽氣新萬人如海一閑身堂中自蠟登山¶屐門外從增沒馬塵美祿方辭緣肆志華軒偶羨見¶清真遺編半掩思標致未必今人愧古人」
#+END_VERSE
¶

#+BEGIN_VERSE
「　此堂華構面層城意趣追回萬古情落帽被嘲真有¶道買金償謗亦求名黃庭卷掩凝香縷畫戟門深列¶衛兵安用山林笑朝市戲將軒冕寄餘生」
#+END_VERSE
¶

** 次韻集虛堂¶

#+BEGIN_VERSE
「　從來鮑靚有仙風腦滿方知氣自沖萬事收藏微笑¶裏十虛俱集一塵中乾城不礙丹青色天女何殊大¶小空滿地落花春寂寂岸巾時倚曲欄東」
#+END_VERSE
¶

** 次韻宿東安¶

#+BEGIN_VERSE
「　淡雲缺月兩微茫獨酌沽來竹葉香已把功名比雞¶肋更驚世路似羊腸心情老去俱消盡詩律年來覺¶倍強解誦東坡北歸曲此身安處是吾鄉」
#+END_VERSE
¶

** 次韻宿黃沙¶

#+BEGIN_VERSE
「　無計遮攔歲月飛歲除江寺老垂垂自圍紅火堆危¶坐熟讀黃沙感歎詩巳笑因山論肥脊更驚逢水說¶分離重湖去國三千里想見殘缸夢斷時」
#+END_VERSE
¶

** 次韻雙秀堂¶

#+BEGIN_VERSE
「　窗戶青紅花木繁午陰修徑接深關人如巢許逃名¶跡山學娥英露髻鬟採菊悠然常獨見望雲時復對¶僧閑夜聞松雨驚飛瀑疑宿匡廬黃石間」
#+END_VERSE
¶

** 次韻垂金館¶

#+BEGIN_VERSE
「　風簷負日背胡床千顆初驚昨夜霜噀霧香爭和露
<pb:KR6q0193_J_012-0629c>¶擘過牆枝作照林光佳名曾用題書尾小字仍呼背¶藥囊先與兒曹為美兆讀書窗映笏頭黃」
#+END_VERSE
¶

** 次韻贈慶代禪師¶

#+BEGIN_VERSE
「　蓮峰千葉吐晴煙玉頰遙知一粲然梅塢雪消香錯¶莫庵僧老盡氣完全暗驚夢蝶人間世回看醯雞甕¶裏天誰見清言橫麈尾滿庭風露竹娟娟」
#+END_VERSE
¶

** 次韻宿清修寺¶

#+BEGIN_VERSE
「　湘山也學廬山好落瀑聲飛繡谷風正欲求歸向兒¶說戲將收拾入詩中浪驚醉枕寒松響春滿茶鐺活¶火紅清景骨飛嗟未到故應唯許夢魂通」
#+END_VERSE
¶

** 次韻自清修過大溈亂山間作¶

#+BEGIN_VERSE
「　行盡湘南盡處山愛公高韻不容攀會當拭目瞻雙¶闕應笑尋幽到百蠻甚欲解鞍休犖确更能揎手弄¶潺顏定知醉看千嵒曉大字題名石壁間」
#+END_VERSE
¶

** 次韻郴江有作¶

#+BEGIN_VERSE
「　持節南來喜欲狂弄舟時得棹清湘然膏獨宿率牛¶洞枕玉曾眠錦瑟傍未可便尋閑作伴不須先以醉¶為鄉金城馳至陳方略要指先鋒一破羌」
#+END_VERSE
¶

** 次韻題罷徭亭¶

#+BEGIN_VERSE
「　聞君新構罷徭亭邂逅河源又報清郡郭不輸天子¶賦谿山偏協野人情唐虞暇日饒耕鑿秦漢當年浪¶戰爭風月倚欄如可借待攜斗酒話昇平」
#+END_VERSE
¶

** 次韻題西林廓然亭¶

#+BEGIN_VERSE
「　堂堂葉脫露遙天自炷臨軒一穗煙貴客獨遊聊爾¶耳道人相見亦欣然是身巳悟浮漚久萬象中觀寶¶鏡圓寄語橫機莫相試刻舟甘作小乘禪」
#+END_VERSE
¶

** 次韻題方廣靈源洞¶

#+BEGIN_VERSE
「　萬峰剔卓起孤峰慚愧靈源與世通花異空懷上林¶苑夢清疑宿廣寒宮泄雲吐雨遮金地濺雪跳珠落¶石中忙裏為君成妙語豐碑正欲就崖礱」
#+END_VERSE

<pb:KR6q0193_J_012-0630a>¶

** 次韻題高臺¶

#+BEGIN_VERSE
「　午梵知藏釋梵宮危臺遙喜石橋通下無俗駕攀緣¶至中有高人笑語同解執易為摩詰語經行難續德¶雲風千嵒萬壑吹松雨替說儂家勝義空」
#+END_VERSE
¶

** 次韻題上封¶

#+BEGIN_VERSE
「　天柱唯連紫蓋峰路危不與眾峰通瓢沽狹徑疑相¶值芊火何人想此風借榻醉魂窺凍螘憑欄詩眼送¶飛鴻空嗟千偈出山去半摺遺編看未終」
#+END_VERSE
¶

** 次韻邵陵道中書懷¶

#+BEGIN_VERSE
「　邵陵山水麗風光游遍歸來夜話長秋翠等閑開雉¶堞驚湍哀怨韻笙簧隨鞍此景憑詩寫他日塵紛一¶笑忘上閣與誰同小立墜金拄笏說三湘」
#+END_VERSE
¶

** 次韻雨中書懷¶

#+BEGIN_VERSE
「　剩雨殘晴暴所長客窗花氣噀餘香每懷追逐雲泉¶慣無計遮攔歲月忙誰謂伐冰連戚里年來盡室泛¶沅湘詔書行看椎門至已覺眉間一點黃」
#+END_VERSE
¶

** 次韻題化鶴軒¶

#+BEGIN_VERSE
「　當年羅網得雙舄想見胎僊風度幽朱頂顧吾今未¶識長身意子是其流山家趣味無人共王事經過作¶意游千里帝城何日去不妨佳處且遲留」
#+END_VERSE
¶

** 次韻題澹山嵒¶

#+BEGIN_VERSE
「　華屋張燈展畫屏當年纖手指嵒扃宦游那料重湖¶隔醉裏空驚疊嶂青繡口詞章人復見筆華聲價夢¶通靈詩成獨立西風晚滿眼歸心插羽翎」
#+END_VERSE
¶

** 次韻游浯谿¶

#+BEGIN_VERSE
「　浯谿山水今無恙浪士曾為爛熳游大字中興餘斷¶碣小舟空此醉垂鉤詞源不減無雙譽人品當時第¶一流地坐摩挲增歎息高標想見尚橫秋」
#+END_VERSE
¶

** 次韻題南明山淩雲閣¶

#+BEGIN_VERSE
「　獨上淩雲百尺樓欄干一曲一遲留丁丁樵斧空山
<pb:KR6q0193_J_012-0630b>¶裏泛泛漁舟古渡頭蔽日綠陰鳴好鳥際天芳草牧¶青牛回頭城市分塵土堪笑王孫取次游」
#+END_VERSE
¶

** 次韻言懷¶

#+BEGIN_VERSE
「　此身巳覺此生浮去作雲山老比丘古寺閑門人莫¶問寒綃蒙首涕慵收道林風月心能了子美工夫志¶未酬為問太原王處士一甌春露可同不」
#+END_VERSE
¶

** 次韻宿聖谿莊¶

#+BEGIN_VERSE
「　家聲十輩擁朱輪更畜青牛解鬥奔應念高樓閑舞¶袖故憑山月洗吟魂助春泉落量雲谷輸稅人歸吠¶甑村被冷夜晴成好夢馬隨香霧入修門」
#+END_VERSE
¶

** 次韻拉空印游芙蓉¶

#+BEGIN_VERSE
「　翰墨平生氣吐霓詩成先喜示筠谿山中見客應偏¶好筆力知公不肯低夜寂據梧飢鼠出嵒空同聽怪¶禽啼上方聞說非人世更陟緣雲第幾梯」
#+END_VERSE
¶

** 次韻縱目亭¶

#+BEGIN_VERSE
「　高情與客󲦌欄處便覺身藏語笑中巳許此生當樂¶死不辭老去坐詩窮遙知兵衛戎衣盛只欠花輪小¶袖紅絕境天藏今日獻千峰登睫豈人工」
#+END_VERSE
¶

** 次韻游鹿頭山¶

#+BEGIN_VERSE
「　吐詞秀似出盆絲好古幽情八詠思論字來尋魯公¶碣因詩曾訪少陵祠留題楚俗爭傳去懶賦山靈必¶有詞定價文章比珠玉此篇不獨慰吾私」
#+END_VERSE
¶

** 次韻題清風亭¶

#+BEGIN_VERSE
「　特築飛臺丈室旁便驚形勝發天藏登臨時作一聲¶嘯巳覺翛然兩袖涼待月拭除昏霧色看雲入得野¶花香君看抖擻鈴幡意欲替禪翁為舉揚」
#+END_VERSE
¶

** 次韻法林禪寺¶

#+BEGIN_VERSE
「　聞道高人願力深幽居端與法為林風泉松雨隨宜¶說密室晴軒共一音意妙故應人不薦地偏還喜我¶相尋夜闌更入詩三昧消盡平生未死心」
#+END_VERSE

<pb:KR6q0193_J_012-0630c>¶

** 次韻󲦌欄有作¶

#+BEGIN_VERSE
「　金殿誰焚南海香靄然芬馥撲回廊數枝銀燭高低¶照兩箇清螢上下光風度素秋驚宿鳥水春碧澗濯¶游舫欄干獨倚無人問細細孤吟月滿堂」
#+END_VERSE
¶

** 次韻渡江有作¶

#+BEGIN_VERSE
「　棄舟植杖首重回隔岸遙聞津鼓催淮上梅傳春信¶至江南山逐笑聲來行瞻瑞霧籠雙闕更看神光發¶五臺王事幸陪方外樂為君點筆走風雷」
#+END_VERSE
¶

** 題善化陳令蘭室¶

#+BEGIN_VERSE
「　種性難教草掩藏蒼然小室為誰芳槲培几案軒窗¶碧坐款賓朋笑語香糝地露英猶潔白快人風度更¶纖長議郎嗜好清無滓獨有幽蘭可比方」
#+END_VERSE
¶

** 快亭¶

#+BEGIN_VERSE
「　大丘作邑付絃歌剩得清閑可奈何滿地棠陰驚晝¶永小亭詩眼覺天多佳眠夏簟便光滑醉耳松風喜¶再過想見句成書棐几侍兒濃笑出微渦」
#+END_VERSE
¶

** 次韻郤子中學句游嶽山攜怪石歸¶

#+BEGIN_VERSE
「　衡嶽乘春著意游詩詞不獨錦囊收又攜峰頂雲房¶石歸致閑齋夏簟秋塵下笑談且同夢胸中涇渭自¶分流忽驚几案寒層出臥看令人憶故丘」
#+END_VERSE
¶

** 和周達道運句題怪石韻¶

#+BEGIN_VERSE
「　愛山心志如君少王事何妨陟翠微怪石方欣典刑¶在新詩仍寫畫圖歸客來一室煙光滿掌上千嵒眼¶力稀頗怪周郎賞音者獨於此境尚彈機」
#+END_VERSE
¶

** 次韻見寄喜雨¶

#+BEGIN_VERSE
「　議郎詩膽久崔嵬敏句無煩急雨催玉局波瀾嗟巳¶絕少陵風力賴追回蕩晴香霧吹紅藕迥地花茵疊¶紫苔靜極涼生聞剝啄渡湘知有道人來」
#+END_VERSE
¶

** 次韻題方圓庵¶

#+BEGIN_VERSE
「　比物曾聞知姓名樹間斛懸林百升此庵外圓似盂
<pb:KR6q0193_J_012-0631a>¶覆其地中方如鏡平善不近名真有道高非絕俗更¶幽情會當目擊維摩老端作毗耶問法行」
#+END_VERSE
¶

** 贈許彥周宣教游嶽彥周參機道者¶

#+BEGIN_VERSE
「　一幅紗巾九節笻翛然生計似龐公孤雲野鶴登空¶去萬壑千嵒墮笑中岣嶁晴披應獨往懶瓚醉臥與¶誰同遙知勘破癡禪老想見臨機面發紅」
#+END_VERSE
¶

** 次韻游南嶽¶

#+BEGIN_VERSE
「　天迥游絲百尺輕水寒時覺縠紋生琢磨佳句輸吾¶弟文點春眠付老兄山寺獨來無一事竹軒相對有¶餘清永懷東院成千古寂子難忘叔姪情」
#+END_VERSE
¶

** 次韻彥周見寄二首¶

#+BEGIN_VERSE
「　詩先春色附湘船來與幽人結淨緣句好空驚碧雲¶合韻高疑在白鷗前君應歸誦陶彭澤我亦南尋率¶子廉想見江頭同握手採茶時節雨餘天」
#+END_VERSE
¶

#+BEGIN_VERSE
「　歸思啼禽日夜催寶書臨罷意徘徊榆錢滿地買春¶去嶽色渡江排闥來行樂風光清夢曉臥披煙雨曲¶屏開興來敏速詩千首落筆人驚挾怒雷」
#+END_VERSE
¶

** 彥周借書¶

#+BEGIN_VERSE
「　湘上清山爽氣浮開軒相對亦風流但工酣寢成疏¶懶甚拙謀生太謬悠數筆江村供晚望一蓑煙雨助¶詩愁借書知子能醫國有志常先天下憂」
#+END_VERSE
¶

** 彥周法地弟作出家庵又自為銘作此寄之¶

#+BEGIN_VERSE
「　迂闊庵成又自誇要令妙語發天葩未容臨濟終仆¶地正賴雲門巳出家少日浪曾參泐水暮年端合在¶丹霞贈君革屣游山去勘破諸方一笑譁」
#+END_VERSE
¶

** 二月大雨江漲晚晴作三首¶

#+BEGIN_VERSE
「　春寒作意攪吟魂欲出雲濤巳濺門入畫瀟湘連雉¶堞落梅煙雨暗江村依蒲覓句壯心在附火抄書老¶眼昏一掬幽懷收拾得謾題窗紙與誰論」
#+END_VERSE
¶

#+BEGIN_VERSE
「　我在湘西畫牒中時高時作送飛鴻事治山翠經旬
<pb:KR6q0193_J_012-0631b>¶雨印可春晴盡日風引步幽探聊自適滿懷疏快與¶誰同東君傾寫無餘蘊都放山茶稱意紅」
#+END_VERSE
¶

#+BEGIN_VERSE
「　投老歸來楚水濱水清聊可濯衣塵拼心樂事都還¶汝入手清閑不與人尚有笑談消白晝更無情緒管¶青春暗驚少日王城外走馬爭先看寶津」
#+END_VERSE
¶

** 陳大夫見和春日三首用韻酬之¶

#+BEGIN_VERSE
「　詠君好句欲消魂想見朱轓畫戟門解組正當強健¶日載書歸老水雲村虛堂風撼牙籤響密室嵐蒸畫¶牒昏偶在湘山最佳處舊游閑與野僧論」
#+END_VERSE
¶

#+BEGIN_VERSE
「　無復搜詩慘澹中便能落筆敏驚鴻高情不在兩疏¶後句法追回二謝風傾蓋未論桑梓舊忘年先喜唱¶酬同朱顏長覺清光溢不學東坡是醉紅」
#+END_VERSE
¶

#+BEGIN_VERSE
「　詩軸來尋寂寞濱把看字字蛻埃塵江南家世休相¶問陳氏文章不乏人嶽色渡江長自好桃花滿縣不¶勝春克家有子如麟鳳骨相吾驚是要津」
#+END_VERSE
¶

** 過溈山陪空印禪師夜話¶

#+BEGIN_VERSE
「　濃翠濕衣三十里渡谿知背幾重雲忽驚寶構從空¶墮便覺風光與世分夜久天香凝錯莫庭閑花雨自¶繽紛他生曾伴安禪地此夕樓鐘復共聞」
#+END_VERSE
¶

** 空印以新茶見餉¶

#+BEGIN_VERSE
「　喊山鹿蔌社前摘出焙新香麥粒光撼樹師應懷大¶仰傳甌我欲學南陽要看雪乳急停筅旋碾玉塵深¶住湯今日城中雖獨試明年林下定分嘗」
#+END_VERSE
¶

** 空印見招住庵時未能往作此寄之¶

#+BEGIN_VERSE
「　獨立天衣四世孫作家手段典刑存大溈路峻諸方¶讓空印風高四海聞有願欲依龍象眾無求羞逐鶩¶雞群此生一聚灰中骨終葬千峰頂上雲」
#+END_VERSE
¶

** 空印見和用韻答之¶

#+BEGIN_VERSE
「　棋布諸方盡子孫道緣渾似雪峰存全提蓋色騎聲¶句直要臨機以眼聞圍繞千僧名冠世指揮萬象語
<pb:KR6q0193_J_012-0631c>¶驚群獨能收此無家客分占溈源一塢雲」
#+END_VERSE
¶

** 龍興禪師大陽的孫居枯木堂新植楚竹余愛¶
其家風為賦之¶

#+BEGIN_VERSE
「　門外追奔沒馬塵。堂中安頓自由身。修筠有淚知誰¶恨。枯木開花為我春。隔岸雲山猶可借。滿懷風月未¶全貧。小詩勿笑清如晝。聊為高人戲寫真。」
#+END_VERSE
¶

** 題德明都護熏堂¶

#+BEGIN_VERSE
「　占叢濃碧繞虛堂。堂上仙郎戲比芳香並蕙蘭終漏¶泄色。同草木浪遮藏過牆。山潑軒窗翠吹鬢。風生燕¶寢涼敏豆。才高家法在。要看落筆擁紅妝。」
#+END_VERSE
¶

** 題季長冰壺軒¶

#+BEGIN_VERSE
「　閑軒清。似冰壺。水軒上人。如元紫芝坐。覺秋光。漱毛¶髮。客來春色滿談詞。寶書讀罷依蒲久。玉麈經行曳¶履遲。卷挂一聲林葉動。黃昏月出雪消時。」
#+END_VERSE
¶

** 明應仲出季長近詩二首次韻寄之¶

#+BEGIN_VERSE
「　露葉朝陽沃棗桑。暑風吹鬢蕩蓮香。已欣點水蜻蜓¶款更覺營巢燕子忙。翠浪舞翻爭漲壟。黃雲剖盡想¶登場。小樓楯瓦誰庭院。弱柳多情故掩藏。」
#+END_VERSE
¶

#+BEGIN_VERSE
「　偶尋鄰叟問桑麻。踏盡山礬糝徑花。傳得新辭春爛¶熳。更驚行草醉欹斜。遙知小縣少公事。想見高情照¶物華。尚念無家甘露滅。一蓑煙雨似玄沙。」
#+END_VERSE
¶

** 和傅彥濟知縣¶

#+BEGIN_VERSE
「　句法疑君每太高。湘南山水助揮毫。暫臨小邑聊觀¶政。未見全牛可受刀。珠玉光難藏瓦礫。芝蘭香豈掩¶蓬蒿。坐令百里清如鏡。吏猾民姦豈易逃。」
#+END_VERSE
¶

** 寄題劉居士環翠庵¶

#+BEGIN_VERSE
「　平生不識劉居士。想見茅庵枯粹姿。百八珠輪紅瑪¶瑙。萬千峰遶碧琉璃。笑人經卷鑽故紙。彼世金珠似¶笊籬。折腳鐺中誰共過。小龐真是出家兒。」
#+END_VERSE
¶

** 次韻思禹兄見懷
<pb:KR6q0193_J_012-0632a>¶

#+BEGIN_VERSE
「　剌桐花映野薔薇。湘水侵門過客稀。此日音書經歲¶隔。何時麈尾對君揮。樓高三楚天空闊。夜久千嵒月¶正暉。我託叢林如越鳥。南枝雖穩亦思歸。」
#+END_VERSE
¶

** 次韻思禹題方竹¶

#+BEGIN_VERSE
「　不改平生歲寒操。近來隨世解方圓。知君出異驚群¶聽。顯我循常是一偏。但見蒼官遭寵錫。那知青士亦¶超遷。水花院落春風晚。庭種連蕉怪石前。」
#+END_VERSE
¶

** 蜀道人明禪過余甚勤久而出東山高弟兩勤¶
送行語句戲作此塞其見即之意¶

#+BEGIN_VERSE
「　眾中聞語識巴音。京洛沅湘久訪尋。張口茹拳君聚¶落。垂膺拭涕我山林。碧嵒花墮鳥飛去。蒲坐葉飄針¶正紝。袖裏兩勤大饒舌。丈夫聲價老婆心。」
#+END_VERSE
¶

** 送珠上人重修五宗語要¶

#+BEGIN_VERSE
「　五宗抄語挾風雷。佛日將傾賴取回。薝蔔花香巳零¶落。旃檀塔坐更塵埃。鈍根厭看摩挲去。妙手端能拂¶拭開。當有異人來荷法。叢林因子見奇瑰。」
#+END_VERSE
¶

** 光上人送墨梅來求詩還鄉¶

#+BEGIN_VERSE
「　南嶽有雲留不住。東歸結伴過湘湄。解將疏影橫斜¶句。不換垂珠的皪詩。臞甚鳶肩寒入畫。清哉鶴骨老¶難醫。定知入嶺風煙暮。正及追胥餽歲時」
#+END_VERSE
¶

** 送瓊大師歸禪寂¶

#+BEGIN_VERSE
「　近聞禪寂似叢林。總眾能為世所欽。百巧難磨真實¶行。兩塗不改歲寒心。衣今椹色如栗色。語未吳音變¶楚音。盛夏入城緣底事。扁舟湘水獨相尋。」
#+END_VERSE
¶

** 贈道法師¶

#+BEGIN_VERSE
「　道公膽大過身軀。敢逆龍鱗上諫書。獨欲袒肩擔佛¶法。故甘引頸受誅鉏。三年竄逐心無愧。萬里歸來貌¶不枯。他日教門綱紀者。近聞靴笏趁朝趨。」
#+END_VERSE
¶

** 谷山沙彌求詩¶

#+BEGIN_VERSE
「　十里松風長不老。一庭秋色為誰閑。偶逢此日休新
<pb:KR6q0193_J_012-0632b>¶夏。偏見耆年憶故山。貧裏有秋同舉箸。法中添口共¶開顏。偶然弄筆成詩句。乘興留題屋壁間。」
#+END_VERSE
¶

** 贈羅道人¶

#+BEGIN_VERSE
「　蛻塵標韻矯翔鸞。鬢髮樓颼風露寒。脫舄骨飛何日¶見。解衣沐浴萬人看。肯來從我翛然住。皆說他人屈¶致難。戲作貓聲行聚落。自忘身是晉郎官。」
#+END_VERSE
¶

** 次韻張司錄見寄¶

#+BEGIN_VERSE
「　不曾識面巳傾倒。便覺胸中涇渭分。句精不減李長¶吉。才高大類沈休文。看山詩眼湛如水。拄笏爽氣高¶摩雲。他年竹屋夜連榻。妙語懸知過所聞。」
#+END_VERSE
¶

** 郭伯成榮登¶

#+BEGIN_VERSE
「　快馬東風走帝京。歸來門巷綠陰成。頃知一第文章¶貴。能致三公袞冕榮。子涉風波方箠探。我閑几硯覺¶塵生。贈詩誰似王摩詰。翰墨場中獨策名。」
#+END_VERSE
¶

** 題天王圓證大師房壁¶

#+BEGIN_VERSE
「　閉戶不妨依聚落。開軒隨分有山林。殘經半掩世情¶斷。好鳥一聲村意深。籬外霜筠森束玉。屋頭露橘欲¶垂金。能營野飯羹紅醬。渡水何辭數訪尋。」
#+END_VERSE
¶

** 寄題達軒¶

#+BEGIN_VERSE
「　羊腸世路替人愁。袖手歸來事事休。只有信緣唯得¶計。不過隨分復何求。數聲屬玉滄浪晚。一塢黃雲𥝧¶稏秋。寄語封侯塞垣外。何如高臥小軒幽。」
#+END_VERSE
¶

** 題雲嵒筠軒¶

#+BEGIN_VERSE
「　雨葉風枝小徑通。拂砧清坐有誰同。粉衣香滑秋叢¶瘦。泉珮丁東夜壑空。半世巳歸彈指內。前途都付枕¶肱中。隄防老境猶多事。折腳鐺炊腐顆紅。」
#+END_VERSE
¶

** 逍遙遊山歸見示唱和詩軸口占和之¶

#+BEGIN_VERSE
「　游遍名山過水西。夜談奇語盡橫機。君如檻鹿猶思¶奮。我似棲禽巳倦飛。聞道老禪能眷舊。更煩諸衲借¶餘輝。欲知勝踐多佳思。懷得新詩滿袖歸。」
#+END_VERSE

<pb:KR6q0193_J_012-0632c>¶

** 送誼叟歸北山¶

#+BEGIN_VERSE
「　南臺山淺北山深。深處開軒更茂林。作夏懸知成契¶闊。扁舟乘興一相尋。燈青竹屋風雨夕。谿遶石門鄉¶井心。投老都忘身是客。坐中談笑盡吳音。」
#+END_VERSE
¶

** 偶書寂音堂壁三首¶

#+BEGIN_VERSE
「　巾瓶挂壁亦翛然。無所營為地自偏。句法不能醫老¶病。夢游時解到林泉。扶持瘦玉筑隨步。堆疊荒雲衲¶半肩。小住閑庭數歸鳥。從教人作畫圖傳。」
#+END_VERSE
¶

#+BEGIN_VERSE
「　寂音閑殺益風流。寒涕垂膺懶更收。得失是非都放¶卻。死生窮達信緣休。湘中戲劇三千首。海上歸來十¶二秋。齋罷展單吾自課。暮年眠食更何求。」
#+END_VERSE
¶

#+BEGIN_VERSE
「　霜須瘴面老垂垂。瘦搭詩肩古佛依。滅跡尚嫌身是¶累。此生永與世相違。殘經倦讀閑憑几。幽鳥獨聞常¶掩扉。寢處法華安樂行。蕩除五十二年非。」
#+END_VERSE
¶
石門文字禪卷第十二
<pb:KR6q0193_J_012-0633a>¶

