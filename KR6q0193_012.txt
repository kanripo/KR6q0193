# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 11
<pb:KR6q0193_SBCK_012-1a>
石門文字禪巻第十二¶
　　　宋江西筠溪石門寺沙門釋德洪覺範著¶
　　　　門人覺慈編録　西眉東巖旌善堂校¶
　七言律詩
　¶　謁靈源塔¶
髙颿駕浪過南溟那料歸来掃此亭桃李成隂春老¶
大谿山好在鬢凋零瓦燈已照宫商石卵塔分藏服¶
匿瓶春雪尚能知客意蕩除毛孔瘴煙腥
　　春日㑹思禹兄扵谿堂¶
門前谿水蒲萄綠風掠松窓料峭寒忽憶十年同禍
<pb:KR6q0193_SBCK_012-1b>
福那知今日共盤飱盡籖書策齊幽架巳買漁舟泊¶
小灘君㑹不嫌村落僻乗閑来此弄漁竿
　　招夏均父¶
北山深轉青松壑萬疊煙霏空翠堆元亮果堪中路¶
竢子猷那敢棹舟囘鳥工魂夢尋公去蟬蜕塵埃出¶
郭來他日荆林談笑處行人應指兩翁臺
　　贈僧¶
欹枕無人夢自驚囘廊廣殿午風清巳浮春露澆詩¶
膽更炷水沉熏道情憂患撼牀聞螘闘功名殷鬢作¶
蚊聲欲依浄社陪香火僻處安排折脚鐺
<pb:KR6q0193_SBCK_012-2a>
　　資國寺西齋示超然二首¶
對眠偶此風雨夕又近寒嵓槲葉村謝晝未焚風鑒¶
在韋郎不見語言存嵗時暗覺持山去憂患空驚斫¶
水痕綠髪彫零心已死成蹊桃李落華分
人間炊黍未及熟萬事只今歸欠申巳織青駒餞華¶
騮更披白帢稱閑身遺編終不求甚解故人但願長¶
相親去年此日瓊南岸漲海翻天探騎塵
　　贈寄老庵僧¶
自憐玉鉢雙峯信来訪牛頭懶比丘山色深濃過夜¶
半月華清亮近中秋已欣境勝如龍阜更覺庵幽占<md:KR6q0193_J_012-0628c>¶
<pb:KR6q0193_SBCK_012-2b>
鳳頭夢幻此身猶且在杖蔾投老得追遊
　　懐李道夫¶
半篙晚漲綠楊灣接趐鷗歸霧雨殘數疊吳山圓楚¶
夢一畨花信釀春寒别時小語依然在隔嵗来書展¶
復看補衮胷中五色線只今應作怒蜺蟠
　　余所居連超然自見軒日多啜茶其上二首¶
三生事辦吾知要一室香凝獨掩門睡足便驚清晝¶
夜火紅消盡白灰存巷無俗駕螘紛繞隣有髙人玉¶
粹温隠比价膺猶可媿㑹茶時復到幽軒
功名今古一雞肋美味那知是禍根掃迹世途龜曵
<pb:KR6q0193_SBCK_012-3a>
尾僻居烟霧豹埋文如期見訪穿窓月不吿而行出¶
岫雲火浴未爲無伴助塔吾遺骨尚煩君
　　徐師川罪余作詩多恐招禍因¶焚去筆硯入居
　　　九峯投老庵讀髙僧曇諦傳忽作數語是足
　　　成之以寄師川師川讀之想亦見赦二首
歸来臥起有餘適老去消磨無雜緣門外不知何嵗¶
月夢中亦覺在雲泉千年髙道誰酬價一世清閑我¶
賣錢安得道人江北去此詩先錄寄師川
古書漫滅字斕斑眼倦頽然整頓閑以法爲親疎世¶
相視身如幻寄人間業縁有盡今脱手老態無因日
<pb:KR6q0193_SBCK_012-3b>
上顔已辦一瓢期澗飲要刳余潤到崑山
　　雲嵓寳鏡三昧¶
寳鏡當機不宻傳纎毫滲漏墮言詮圎伊三㸃分賔¶
主妙挟雙明絶正偏暗裏丹青元異色句中涇渭本¶
同川嬰兒索物哆啝耳與物寧瞋語未全
　　過永寧寺¶
已背荒南過永寧犯寒呵手捉枯藤雪如鏡底頷絲¶
白山學誰家眉黛青射影風光知脱離伐冰門巷覺¶
添増故人不用驚風帽我是前身卧像僧
　　十一月十七日發豫章歸谷山<md:KR6q0193_J_012-0629a>¶
<pb:KR6q0193_SBCK_012-4a>
急景窮冬一千里筍輿部曲去怱怱候船班草江津¶
岸曝日探簷山店中袖手歸休今日是隔生寃債轉¶
頭空湘西雪後青松徑想見聲盤萬壑風
　　立春前一日雪¶
明日立春今日雪雪中殘響滴虗簷方増謾説寒威¶
在不絶潜知暖氣添客去旋開書對語閑多偏與懶¶
相兼湘山自古愁眉淺縱御鉛華不到尖
　　明年湘西大雪次韻送僧吳¶
夜殘陡覺寒生骨夢斷空驚月轉簷瓶響臥聞秋蚓¶
泣火紅起撥白灰添欲酬清景尋儂去更棹扁舟與
<pb:KR6q0193_SBCK_012-4b>
子兼要倩新詩寫愁絶笑呵凍硯蘸毫尖
　　題清富堂¶
此堂冠絶湘西勝枯木名多道不窮用谷量雲當衣¶
鉢以江盛月展家風買山歸隠真寒乞借竹爲軒落¶
笑中綠錦漲連青玉浦剪裁磨琢費詩工
　　湘西暮歸¶
筍輿鼓角背層城湘水涸盡行沙汀嶽麓雪雲獻樓¶
閣橘洲煙雨學丹青此生多艱付跛挈投老餘閑到¶
寂惺蒼鬛萬身門窈窕歸来風葉掃空庭
　　効李白湘中體
<pb:KR6q0193_SBCK_012-5a>
夕光江揺魚尾紅何處扁舟開晚蓬鴈字初成春有¶
信烟鬟空好雨無蹤荒寒數葦橘洲岸領略半䆫湘¶
寺鐘浦口行人已爭渡林下歸僧欣一逢
　　次韻王舍人蘭室¶
起爇清香試返魂松花閑泛刷絲紋幽齋事業誰同¶
辦小斛蘭叢手自分家世到今猶玉食交朋强半在¶
青雲笑談麈尾延僧宿要聽清言洗俗氛
　　次韻熏堂¶
無言桃李已垂隂小雨南風自滿襟佳客偶来持茗¶
盌寳書看罷整瑤琴未容絲竹陶閑適盡把雲山付<md:KR6q0193_J_012-0629b>¶
<pb:KR6q0193_SBCK_012-5b>
醉吟圗&KR0030;麒麟他日事不將行樂負初心
　　次韻寄傲軒¶
道夫飛鳥倦知還一鉢安巢又故山無累自然増逸¶
興有名終恐廢長閑背時生計風煙上隨意園林指¶
顧間應笑市朝爭奪者暗驚清鏡失朱顔
　　次韻吏隠堂二首¶
拄笏西山爽氣新萬人如海一閑身堂中自蠟登山¶
屐門外從増沒馬塵美祿方辤緣肆志華軒偶羡見¶
清真遺編半掩思標致未必今人愧古人
此堂華構面層城意&KR0208;追囘萬古情落㡌被嘲真有
<pb:KR6q0193_SBCK_012-6a>
道買金償&KR0618;亦求名黄庭巻掩凝香縷畫㦸門深列¶
衛兵安用山林笑朝市戲將軒冕寄餘生
　　次韻集虗堂¶
從来鮑靚有仙風腦滿方知氣自冲萬事收藏㣲笑¶
裏十虗俱集一塵中乾城不礙丹青色天女何殊大¶
小空滿地落花春寂寂岸巾時倚曲欄東
　　次韻宿東安¶
淡雲缺月兩㣲茫獨酌沽来竹葉香已把功名比雞¶
肋更驚世路似羊腸心情老去俱消盡詩律年来覺¶
倍强解誦東坡北歸曲此身安處是吾鄉
<pb:KR6q0193_SBCK_012-6b>
　　次韻宿黄沙¶
無計遮攔嵗月飛嵗除江寺老垂垂自圍紅火堆危¶
坐熟讀黄沙感歎詩已笑因山論肥脊更驚逢水説¶
分離重湖去國三千里想見殘缸夢斷時
　　次韻雙秀堂¶
窓戸青紅花木繁午隂脩徑接深關人如巢許逃名¶
迹山學娥英露髻鬟採菊悠然常獨見望雲時復對¶
僧閑夜聞松雨驚飛&KR1260;疑宿匡廬黄石間
　　次韻垂金館¶
風簷負日背胡牀千顆初驚昨夜霜噀霧香争和露<md:KR6q0193_J_012-0629c>¶
<pb:KR6q0193_SBCK_012-7a>
擘過墻枝作照林光佳名曽用題書尾小字仍呼背¶
藥囊先與兒曹爲美兆讀書窓映笏頭黄
　　次韻贈慶代禪師¶
蓮峯千葉吐晴烟玉頬遥知一粲然梅塢雪消香錯¶
莫庵僧老盡氣完全暗驚夢蝶人間世囘看醯雞甕¶
裏天誰見清言横麈尾滿庭風露竹娟娟
　　次韻宿清修寺¶
湘山也學廬山好落&KR1260;聲飛繡谷風正欲來歸向兒¶
説戲將&KR0053;拾入詩中浪驚醉枕寒松響春滿茶鐺活¶
火紅清景骨飛嗟未到故應唯許夢䰟通
<pb:KR6q0193_SBCK_012-7b>
　　次韻自清修過大潙亂山間作¶
行盡湘南盡處山愛公髙韻不容攀㑹當拭目瞻雙¶
闕應笑尋幽到百蠻甚欲解鞍休犖确更能揎手弄¶
潺顔定知醉看千嵓曉大字題名石壁間
　　次韻郴江有作¶
持節南来喜欲狂弄舟時得棹清湘然膏獨宿率牛¶
洞枕玉曽眠錦瑟&KR0342;未可便尋閑作伴不須先以醉¶
爲鄉金城馳至陳方略要指先鋒一破羌
　　次韻題罷徭亭¶
聞君新構罷徭亭邂逅河源又報清郡郭不輸天子
<pb:KR6q0193_SBCK_012-8a>
賦谿山偏恊野人情唐虞暇日饒耕鑿秦漢當年浪¶
戰爭風月倚欄如可借待擕斗酒話昇平
　　次韻題西林廓然亭¶
堂堂葉脱露遥天自炷臨軒一穂煙貴客獨逰聊爾¶
耳道人相見亦欣然是身已悟浮漚久萬象中觀寳¶
鏡圓寄語横機莫相試刻舟甘作小乗禪
　　次韻題方廣靈源洞¶
萬峯剔卓起孤峯慚愧靈源與世通花異空懐上林¶
苑夢清疑宿廣寒宫泄雲吐雨遮金地濺雪跳珠落¶
石■忙裏爲君成妙語豐碑正欲就崖礱
<pb:KR6q0193_SBCK_012-8b>
　　次韻題髙臺¶
午梵知藏釋梵宫危臺遥喜石橋通下無俗駕攀緣¶
至中有髙人笑語同解執易爲摩詰語經行難續徳¶
雲風千嵓萬壑吹松雨替説儂家勝義空
　　次韻題上封¶
天柱唯連紫盖峯路危不與衆峯通瓢沽狭徑疑相¶
值芊火何人想此風借榻醉魂窺涷螘凭欄詩眼送¶
飛鴻空嗟千偈出山去半摺遺編看未終
　　次韻邵陵道中書懐¶
邵陵山水麗風光游徧歸来夜話長秋翠等閑開雉
<pb:KR6q0193_SBCK_012-9a>
堞驚湍哀怨韻笙簧隨鞍此景慿詩寫他日塵紛一¶
笑忘上閣與誰同小立墜金拄笏説三湘
　　次韻雨中書懐¶
剰雨殘晴暴所長客窓花氣噀餘香每懐追逐雲泉¶
慣無計遮攔嵗月忙誰謂伐冰連戚里年来盡室泛¶
沅湘詔書行看椎門至已覺眉間一㸃黄
　　次韻題化鶴軒¶
當年舉網得雙舄想見胎僊風度幽朱頂顧吾今未¶
識長身意子是其流山家&KR0208;味無人共王事經過作¶
意游千里帝城何日去不妨佳處且遲留
<pb:KR6q0193_SBCK_012-9b>
　　次韻題澹山嵓¶
華屋張燈展畫屏當年纎手指嵓扄宦游那料重湖¶
隔醉裏空驚疊嶂青繡口詞章人復見筆華聲價夢¶
通靈詩成獨立西風晚滿眼歸心挿羽翎
　　次韻游浯谿¶
浯谿山水今無恙浪士曽爲爛熳㳺大字中興餘斷¶
碣小舟空此醉垂鈎詞源不減無雙譽人品當時第¶
一流地坐摩挲増歎息髙標想見尚横秋
　　次韻題南明山凌雲閣¶
獨上凌雲百尺樓欄干一曲一遲留丁丁樵斧空山<md:KR6q0193_J_012-0630b>¶
<pb:KR6q0193_SBCK_012-10a>
裏泛泛漁舟古渡頭蔽日綠隂鳴好鳥際天芳草牧¶
青牛囘頭城市分塵土堪笑王孫取次㳺
　　次韻言懐¶
此身已覺此生浮去作雲山老比丘古寺閑門人莫¶
問寒綃䝉首涕慵收道林風月心能了子美工夫志¶
未酬爲問太原王處士一甌春露可同不
　　次韻宿聖谿莊¶
家聲十輩擁朱輪更畜青牛解闘犇應念髙樓閑舞¶
袖故慿山月洗吟䰟助舂泉落量雲谷輸税人歸吠¶
甑村被冷夜晴成好夢馬隨香霧入修門
<pb:KR6q0193_SBCK_012-10b>
　　次韻拉空印㳺芙蓉¶
翰墨平生氣吐霓詩成先喜示筠谿山中見客應偏¶
好筆力知公不肯低夜寂據梧飢䑕出嵓空同聽怪¶
禽啼上方聞説非人世更陟緣雲第㡬梯
　　次韻縱目亭¶
髙情與客凭欄處便覺身藏語笑中已許此生當樂¶
死不辤老去坐詩窮遙知兵衛戎衣盛只欠花輪小¶
袖紅絶境天藏今日獻千峯登睫豈人工
　　次韻㳺鹿頭山¶
吐詞秀似出盆絲好古幽情八詠思論字来尋魯公
<pb:KR6q0193_SBCK_012-11a>
碣因詩曽訪少陵祠留題楚俗争傳去懶賦山靈必¶
有詞定價文章比珠玉此篇不獨慰吾私
　　次韻題清風亭¶
特築飛臺丈室㫄便驚形勝發天藏登臨時作一聲¶
嘯已覺翛然兩袖涼待月拭除昏霧色看雲入得野¶
花香君看抖擻鈴幡意欲替禪翁爲舉揚
　　次韻法林禪寺¶
聞道髙人願力深幽居端與法爲林風泉松雨隨宜¶
説宻室晴軒共一音意妙故應人不薦地偏還喜我¶
相尋夜闌更入詩三昧消盡平生未死心
<pb:KR6q0193_SBCK_012-11b>
　　次韻凭欄有作¶
金殿誰焚南海香靄然芬馥擈囘廊數枝銀燭髙低¶
照兩箇清螢上下光風度素秋驚宿鳥水舂碧澗濯¶
㳺舫欄干獨倚無人問細細孤吟月滿堂
　　次韻渡江有作¶
棄舟植杖首重囘隔岸遥聞津鼓催淮上梅傳春信¶
至江南山逐笑聲来行瞻瑞霧籠雙闕更看神光發¶
五臺王事幸陪方外樂爲君㸃筆走風雷
　　題善化陳令蘭室¶
種性難教草掩藏蒼然小室爲誰芳槲培几案軒窓
<pb:KR6q0193_SBCK_012-12a>
碧坐欵賔朋笑語香糝地露英猶潔白快人風度更¶
纎長議郎嗜好清無滓獨有幽蘭可比方
　　快亭¶
太丘作邑付絃歌剰得清閑可奈何滿地棠隂驚晝¶
永小亭詩眼覺天多佳眠夏簟便光滑醉耳松風喜¶
再過想見句成書棐几侍兒濃笑出㣲渦
　　次韻郤子中學句㳺嶽山擕怪石歸¶
衡嶽乗春著意㳺詩詞不獨錦囊收又擕峯頂雲房¶
石歸致閑齋夏簟秋塵下笑談且同夢胸中涇渭自¶
分流忽驚几案寒層出臥看令人憶故丘
<pb:KR6q0193_SBCK_012-12b>
　　和周達道運句題怪石韻¶
愛山心志如君少王事何妨陟翠㣲怪石方欣典刑¶
在新詩仍寫&KR0030;圗歸客来一室煙光滿掌上千嵓眼¶
力稀頗怪周郎賞音者獨扵此境尚彈機
　　次韻見寄喜雨¶
議郎詩膽久崔嵬敏句無煩急雨催玉局波瀾嗟已¶
絶少陵風力賴追囘蕩晴香霧吹紅藕逈地花茵疊¶
紫苔静極涼生聞剝啄渡湘知有道人来
　　次韻題方圎庵¶
比物曽聞知姓名樹間斛懸林百升此庵外圓似盂<md:KR6q0193_J_012-0631a>¶
<pb:KR6q0193_SBCK_012-13a>
覆其地中方如鏡平善不近名真有道髙非絶俗更¶
幽情㑹當目擊維摩老端作毗耶問法行
　　贈許彦周宣教游嶽彦周參機道者¶
一幅紗巾九節笻翛然生計似龎公孤雲野鶴登空¶
去萬壑千嵓墮笑中岣嶁晴披應獨往懶瓉醉臥與¶
誰同遙知勘破癡禪老想見臨機面發紅
　　次韻游南嶽¶
天逈游絲百尺輕水寒時覺縠紋生琢磨佳句輸吾¶
弟文㸃春眠付老兄山寺獨来無一事竹軒相對有¶
餘清永懐東院成千古寂子難忘叔姪情
<pb:KR6q0193_SBCK_012-13b>
　　次韻彦周見寄二首¶
詩先春色附湘船来與幽人結浄緣句好空驚碧雲¶
合韻髙疑在白鷗前君應歸誦陶彭澤我亦南尋率¶
子㢘想見江頭同握手採茶時節雨餘天
歸思啼禽日夜催寳書臨罷意徘徊榆錢滿地買春¶
去嶽色渡江排闥来行樂風光清夢曉卧披煙雨曲¶
屛開興来敏速詩千首落筆人驚挟怒雷
　　彦周借書¶
湘上清山爽氣浮開軒相對亦風流但工酣寢成疎¶
懶甚拙謀生太謬悠數筆江村供晚望一蓑煙雨助
<pb:KR6q0193_SBCK_012-14a>
詩愁借書知子能醫國有志常先天下憂
　　彦周法地弟作出家庵又自爲銘作此寄之¶
迂闊庵成又自誇要令妙語發天葩未容臨濟終仆¶
地正賴雲門已出家少日浪曽參泐水暮年端合在¶
丹霞贈君革屣㳺山去勘破諸方一笑譁
　　二月大雨江漲晚晴作三首¶
春寒作意攪吟魂欲出雲濤已濺門入&KR0030;瀟湘連雉¶
堞落梅煙雨暗江村依蒲覓句壯心在附火抄書老¶
眼昏一掬幽懐收拾得謾題窓紙與誰論
我在湘西畫牒中時髙時作送飛鴻事治山翠經旬<md:KR6q0193_J_012-0631b>¶
<pb:KR6q0193_SBCK_012-14b>
雨印可春晴盡日風引歩幽探聊自適滿懐疎快與¶
誰同東君傾寫無餘藴都放山茶稱意紅
投老歸来楚水濵水清聊可濯衣塵&KR0184;心樂事都還¶
汝入手清閑不與人尚有笑談消白晝更無情緒管¶
青春暗驚少日王城外走馬争先看寳津
　　陳大夫見和春日三首用韻酬之¶
詠君好句欲消魂想見朱轓&KR0030;㦸門解組正當强健¶
日載書歸老水雲村虗堂風撼牙籖響宻室嵐蒸畫¶
牒昏偶在湘山最佳處舊游閑與野僧論
無復捜詩慘淡中便能落筆敏驚鴻髙情不在兩疏
<pb:KR6q0193_SBCK_012-15a>
後句法追囘二謝風傾盖未論桑梓舊忘年先喜唱¶
酬同朱顔長覺清光溢不學東坡是醉紅
詩軸来尋寂寞濵把看字字蜕埃塵江南家世休相¶
問陳氏文章不乏人嶽色渡江長自好桃花滿縣不¶
勝春克家有子如麟鳳骨相吾驚是要津
　　過潙山陪空印禪師夜話¶
濃翠濕衣三十里渡谿知背㡬重雲忽驚寳構從空¶
墮便覺風光與世分夜久天香凝錯莫庭閑花雨自¶
繽紛他生曽伴安禪地此夕樓鐘復共聞
　　空印以新茶見餉
<pb:KR6q0193_SBCK_012-15b>
喊山鹿蔌社前摘出焙新香麥粒光撼樹師應懐大¶
仰傳甌我欲學南陽要看雪乳急停筅旋碾玉塵深¶
住湯今日城中雖獨試明年林下定分嘗
　　空印見招住庵時未能往作此寄之¶
獨立天衣四世孫作家手叚典刑存大潙路峻諸方¶
讓空印風髙四海聞有願欲依龍象衆無求羞逐鶩¶
雞羣此生一聚灰中骨終葬千峯頂上雲
　　空印見和用韻答之¶
棊布諸方盡子孫道緣渾似雪峯存全提蓋色騎聲¶
句直要臨機以眼聞圍繞千僧名冠世指揮萬象語<md:KR6q0193_J_012-0631c>¶
<pb:KR6q0193_SBCK_012-16a>
驚羣獨能收此無家客分占潙源一塢雲
　　龍興禪師大陽的孫居枯木堂新植楚竹余愛
　　　其家風爲賦之¶
門外追犇沒馬塵堂中安頓自由身脩筠有淚知誰¶
恨枯木開花爲我春隔岸雲山猶可借滿懐風月未¶
全貧小詩勿笑清如&KR0030;聊爲髙人戲寫眞
　　題徳明都護熏堂¶
占叢濃碧繞虗堂堂上仙郎戲比芳香並蕙蘭終漏¶
泄色同草木浪遮藏過墻山潑軒䆫翠吹&KR0066;風生燕¶
寢涼敏豆才髙家法在要看落筆擁紅粧
<pb:KR6q0193_SBCK_012-16b>
　　題季長冰壺軒¶
閑軒清似冰壺水軒上人如元紫芝坐覺秋光漱毛¶
髪客来春色滿談詞寳書讀罷依蒲久玉麈經行曵¶
履遲巻挂一聲林葉動黄昏月出雪消時
　　明應仲出季長近詩二首次韻寄之¶
露葉朝陽沃棗桑暑風吹鬢蕩蓮香已欣㸃水蜻蜓¶
欵更覺營巢燕子忙翠浪舞飜争漲壟黄雲剖盡想¶
登場小樓楯瓦誰庭院弱柳多情故掩藏
偶尋隣叟問桑麻踏盡山礬糝徑花傳得新辭春爛¶
熳更驚行草醉欹斜遙知小縣少公事想見髙情照
<pb:KR6q0193_SBCK_012-17a>
物華尚念無家甘露滅一蓑煙雨似玄沙
　　和傅彦濟知縣¶
句法疑君每太髙湘南山水助揮毫暫臨小邑聊觀¶
政未見全牛可受刀珠玉光難藏瓦礫芝蘭香豈掩¶
蓬蒿坐令百里清如鏡吏猾民姦豈易逃
　　寄題劉居士環翠庵¶
平生不識劉居士想見茅庵枯粹姿百八珠輪紅瑪¶
瑙萬千峯遶碧瑠璃笑人經巻鑚故紙彼世金珠似¶
笊籬折脚鐺中誰共過小龎真是出家兒
　　次韻思禹兄見懐<md:KR6q0193_J_012-0632a>¶
<pb:KR6q0193_SBCK_012-17b>
刺桐花映野薔薇湘水侵門過客稀此日音書經嵗¶
隔何時麈尾對君揮樓髙三楚天空闊夜乆千嵓月¶
正暉我託叢林如越鳥南枝雖穏亦思歸
　　次韻思禹題方竹¶
不改平生嵗寒操近来隨世解方圎知君出異驚羣¶
聽顯我循常是一偏但見蒼官遭寵錫那知青士亦¶
超遷水花院落春風晚庭種連蕉怪石前
　　蜀道人明禪過余甚勤久而出東山¶髙弟兩勤
　　　送行語句戲作此塞其見即之意
衆中聞語識巴音京洛沅湘久訪尋張口茹拳君聚
<pb:KR6q0193_SBCK_012-18a>
落垂膺拭涕我山林碧嵓花墮鳥飛去蒲坐葉飄針¶
正紝袖裡兩勤太饒舌丈夫聲價老婆心
　　送珠上人重修五宗語要¶
五宗抄語挟風雷佛日將傾賴取囘薝蔔花香已零¶
落旃檀塔坐更塵埃鈍根厭看摩挲去妙手端能拂¶
拭開當有異人来荷法叢林因子見竒瑰
　　光上人送墨梅来求詩還鄉¶
南嶽有雲留不住東歸結伴過湘湄解將疎影横斜¶
句不換垂珠的皪詩癯甚鳶肩寒入&KR0030;清哉鶴骨老¶
難醫定知入嶺風煙暮正及追胥餽嵗時
<pb:KR6q0193_SBCK_012-18b>
　　送瓊大師歸禪寂¶
近聞禪寂似叢林總衆能爲世所欽百巧難磨真實¶
行兩塗不改嵗寒心衣今椹色如栗色語未吴音變¶
楚音盛夏入城緣底事扁舟湘水獨相尋
　　贈道法師¶
道公膽大過身軀敢逆龍鱗上諫書獨欲袒肩擔佛¶
法故甘引頸受誅鉏三年竄逐心無愧萬里歸来貌¶
不枯他日教門綱紀者近聞靴笏趂朝趨
　　谷山沙彌求詩¶
十里松風長不老一庭秋色爲誰閑偶逢此日休新<md:KR6q0193_J_012-0632b>¶
<pb:KR6q0193_SBCK_012-19a>
夏偏見耆年憶故山貧裏有秋同舉箸法中添口共¶
開顔偶然弄筆成詩句乗興留題屋壁間
　　贈羅道人¶
蜕塵標韻矯翔鸞鬢髪樓颼風露寒脱舄骨飛何日¶
見解衣沐浴萬人看肯来從我翛然住皆説他人屈¶
致難戲作猫聲行聚落自忘身是晉郎官
　　次韻張司錄見寄¶
不曽識面已傾倒便覺胸中涇渭分句精不減李長¶
吉才髙大類沈休文看山詩眼湛如水拄笏爽氣髙¶
摩雲他年竹屋夜連榻妙語懸知過所聞
<pb:KR6q0193_SBCK_012-19b>
　　郭伯成榮登¶
快馬東風走帝京歸来門巷綠隂成頃知一第文章¶
貴能致三公衮冕榮子渉風波方箠探我閑几硯覺¶
塵生贈詩誰似王摩詰翰墨場中獨策名
　　題天王圎證大師房壁¶
閉戸不妨依聚落開軒隨分有山林殘經半掩世情¶
斷好鳥一聲村意深籬外霜筠森束玉屋頭露橘欲¶
垂金能營野飯羮紅醬渡水何辭數訪尋
　　寄題達軒¶
羊腸世路替人愁袖手歸来事事休只有信緣唯得
<pb:KR6q0193_SBCK_012-20a>
計不過隨分復何求數聲屬玉滄浪晚一塢黄雲&KR1737;¶
稏秋寄語封侯塞垣外何如髙卧小軒幽
　　題雲嵓筠軒¶
雨葉風枝小徑通拂砧清坐有誰同粉衣香滑秋叢¶
痩泉珮丁東夜壑空半世已歸彈指内前途都付枕¶
肱中隄防老境猶多事折脚鐺炊腐顆紅
　　逍遥逰山歸見示唱和詩軸口占和之¶
㳺徧名山過水西夜談竒語盡横機君如檻鹿猶思¶
奮我似棲禽已倦飛聞道老禪能眷舊更煩諸衲借¶
餘輝欲知勝踐多佳思懐得新詩滿袖歸
<pb:KR6q0193_SBCK_012-20b>
　　送誼叟歸北山¶
南臺山淺北山深深處開軒更茂林作夏懸知成契¶
闊扁舟乗興一相尋燈青竹屋風雨夕谿遶石門鄉¶
井心投老都忘身是客坐中談笑盡吳音
　　偶書寂音堂壁三首¶
巾瓶挂壁亦翛然無所營爲地自偏句法不能醫老¶
病夢游時解到林泉扶持痩玉筑隨歩堆疊荒雲衲¶
半肩小住閑庭數歸鳥從教人作畫圗傳
寂音閑殺益風流寒涕垂膺懶更收得失是非都放¶
却死生窮達信緣休湘中戲劇三千首海上歸来十
<pb:KR6q0193_SBCK_012-21a>
二秋齋罷展单吾自課暮年眠食更何求
霜須瘴面老垂垂痩搭詩肩古佛依滅跡尚嫌身是¶
累此生永與世相違殘經倦讀閑凭几幽鳥獨聞常¶
掩扉寢處法華安樂行蕩除五十二年非
石門文字禪巻第十二<md:KR6q0193_J_012-0633a>¶
<pb:KR6q0193_SBCK_012-21b>

