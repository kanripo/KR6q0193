# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 8
¶
客食石門寺而今僅兩年衰遲嗟我老邂逅識君賢¶
聖域人稱亞儒林秀譽先未揎攀桂手已許買山錢¶
壟麥秋期近庭槐晝影圓方思歸去日忽得寄來篇¶
意合蒙推奬情親出愛憐格幽凌雪勁詞錦照人鮮¶
把玩欣無厭行吟却悵然句追工部⬤氣拍翰林肩
<pb:KR6q0193_SBCK_009-1b>
世已驚殊異名宜改半千永懐風露重遶徧舊池蓮
　　王舍人路分生辰¶
貴出賢王裔宗連母后因秋容漱毛骨春色照簮紳¶
報國忠誠著驚人句法新慣看青禁月屢夢玉闗塵¶
博古知無敵窮經亦絶倫後宵通七夕今日是生辰¶
佳氣凌湘浦非煙壓楚闉緑醽浮白螘綺席繞花輪¶
壽綴諸天獻詞容野客陳不凋蟾窟桂難老海山春¶
已作瞻雙闕行看據要津功名先入手圖⬤在麒麟
　　閻資欽提舉生辰¶
節序春將半風光過上旬人間識英物地上見麒麟
<pb:KR6q0193_SBCK_009-2a>
凍雨晴還暗非煙夜達晨懽聲動湘楚和氣滿簮紳¶
孝友疑無比恢疎亦絶倫一身渾是徳終日不違仁¶
夢已游青禁行當侍紫宸立朝知大體博古見全醇¶
詩妙終聨鼎文髙類過秦公廉清似玉剛正凛如神¶
幙下名流集堂中綺宴陳貫珠歌白雪浮蟻皺紅鱗¶
自幸承顔舊仍容造膝頻何時渡弱水同看十洲春
　　陳奉議生辰¶
華國生賢俊江山孕秀靈鴨頭淦水緑螺髻玉筒青¶
敏捷收科第竒豪見典刑咲談回暖律詩句挾風霆¶
官偶求彭澤才宜在漢庭麒麟横逆氣鸑鷟歛修翎<md:KR6q0193_J_009-0615b>¶
<pb:KR6q0193_SBCK_009-2b>
民訟多閒日棠隂自滿亭浪傳書課奏須看鼎彞銘¶
仲夏逢佳節非煙聚杳冥數蓂餘一葉推道間千齡¶
阡陌登豐後笙歌爛熳聽綺筵環妙麗壽斚捧娉婷¶
歡洽連更燭情髙促⬤屏九衢花照夜萬井月開扄¶
風颭銀河動天驚玉露零三台星宻處㫄有老人星
　　次韻曽伯容哭夏均父¶
青松傲霜雪事悞亦迍邅或脱斧斤厄則遭藤蔓纏¶
北渠材砢礧聳壑色芳鮮不作千楹棟終爲萬斛船¶
那知過華屋長慟搖空鞭増擊疑仙去超搖棄我先¶
但餘殷枕淚無復對牀眠憶昨游湓浦曽同上紫烟
<pb:KR6q0193_SBCK_009-3a>
春光隨杖履咲響落雲泉尚想登臨處仍哦唱和篇¶
暗驚生死隔黙數十三年臺憲登羣彦秋風吹一鸇¶
誅姦志未舍謀國疏空傳醉馭毛車度雅推日轂旋¶
歳時嗟易得力命古難全報施徒云爾功名信偶然¶
清忠光竹帛英氣歛山川哭子如臨敵當勾失短鋋
　五言律詩¶
　　湘上閒居¶
夜清暑雨過四壁草蟲鳴一枕幽人夢半窓閒月明¶
摧頹弘法志老大住山情忽憶陳尊宿編蒲度此生
　　西齋晝卧
<pb:KR6q0193_SBCK_009-3b>
餘生已無累古寺寄閑房睡足無來客窓空又夕陽¶
叢蕉髙出屋病葉偶飄廊起探風簷立飛蚊閙晩涼
　　秋夕示超然¶
夜色已可掬林光翻欲流一鈎窺隙月數葉攪眠秋¶
清境扶歸夢殘缸替客愁搜詩時畫席忽覺此生浮
　　早春¶
山中春尚淺風物麗煙光澗草殷勤緑巖花造次香¶
浮根爭附絡細葉正商量好在幽蘭徑無人亦自芳
　　送僧還長沙¶
去袂不容挽子規眞滑唇烟村相送處風物更撩人<md:KR6q0193_J_009-0615c>¶
<pb:KR6q0193_SBCK_009-4a>
麥浪空翻日花房尚鎻春遙知到湘浦盧橘恰嘗新
　　次韻真覺大師瑞香花¶
淺色閙花堂清寒熏夜香應持燕尾剪破此麝臍囊¶
有恨成春睡無人見洗粧故山煙雨裏寂寞爲誰芳
　　次韻⬤叟悼性上人¶
井美泉先竭犀殘角有通斯人難再得陳迹已成空¶
麈尾夢應寄楞伽寫未終平生説禪口不見怒號風
　　除夕和津汝楫¶
今夕亦常夕人偏故國思不堪槎凍耳聽誦未歸詩¶
家室諠譁後深簷雨雪時爐香待清旦此意有誰知
<pb:KR6q0193_SBCK_009-4b>
　　啓明軒次朗上人韻¶
澄滓動精色開軒萬象分光無囘避處眼自覆藏君¶
霞縷縈經軸煙絲減篆文個中無䞉語題目是先聞
　　囘光軒¶
暮色眩紅碧登臨聊倚欄日終猶返照坐穩可深觀¶
夢幻諸縁寂圓明一顆寒洞然無向背莫作轉頭看
　　次韻黄元明¶
靜室依清几開書映隙光悟迷初不隔語黙故難藏¶
妙可忘情㑹深無以意量臨機辨神駿正要略玄黄
　　寓鍾山
<pb:KR6q0193_SBCK_009-5a>
生涯如倦鳥栖息此山中睡足誰呼覺烟消篆已空¶
翻經欺眼力斜日借䆫紅卧聽銅瓶泣青松萬壑風
　　讀中觀論¶
平生智眼濁塵劫著心深長向環輪上空將始末尋¶
十方真寂滅一念去來今妙■調琴指知誰解賞音
　　對雪嘗水餅¶
雪粲羅敷喜報春呈舞腰旋風寒正宻到地暖還消¶
輕薄凌梅蘂蹁躚攪柳條幽欣嘗水餅舉箸一長謠
　　清明前一日聞杜宇示清道芬¶
籬外花如海閒軒小寢驚最先聞杜宇更覺近清明<md:KR6q0193_J_009-0616a>¶
<pb:KR6q0193_SBCK_009-5b>
雲怒必爲雨風和抝得晴阿芬甘劣我笑裏恰詩成
　　閒門¶
杯飯終永日一裘支千秋餘生已無累此外復何求¶
懶出門常閉欣眠榻可休抛書方手倦啼鳥破深幽
　　四月十一日書壁¶
夜久茅齋靜堦泉遶珮鳴行髙人莫識道逺自深明¶
掃榻酬閑味依蒲任性情叢林終不負一衲傲平生
　　次韻雲庵老人題妙用軒¶
開軒閒隱几萬象競趨陪風掲松聲去雲推山色來¶
觀身真作夢視世一浮埃日暮庭隂轉幽禽接趐囘
<pb:KR6q0193_SBCK_009-6a>
　　讀瑜伽論¶
此生已無累一席可窮年細嚼寶公飯飽參彌勒禪¶
懶修精進定愛作吉祥眠夜久山空寂唯聞遶砌泉
　　鍾山有花如比丘狀出穠葉間王文公名爲羅
　　　漢花僧請賦詩¶
通力元無礙隨縁自應眞此生花上露故現葉間身¶
知見幽香在伽棃翠色新一枝聊把玩未愧鷲峯人
　　寄題行林寺照堂¶
聞説行林寺杳然叢秀間堂清開水鏡山好理烟鬟¶
有霧䆫呵暗無塵扉自闗人牛今不見蓑苙兩俱閑
<pb:KR6q0193_SBCK_009-6b>
　　與性之¶
物外不可必相看一笑休好山終入手墮甑懶囘頭¶
知復何時見聊爲此日留定難瞞道眼得喪兩浮漚
　　僧求曉披晩清二軒詩二首¶
披衣汲南澗落葉在庭除獨立無人見幽行偏自如¶
嫩寒氷齒頰精色到衣裾却倚蒲輪坐横看貝葉書
旋螺堆空青重疊不容數夕陽穿貫之濃薄自呈露¶
數㸃沒煙鴻一聲伐雲斧殷牀鐘未消流螢自開户
　　春日谿行¶
側布寶坊地白沙楊柳灣憶曽嬰死禍不自意生還<md:KR6q0193_J_009-0616b>¶
<pb:KR6q0193_SBCK_009-7a>
已覺無鄉夢今真是故山谿花眠霧雨春在有無間
　　送僧歸故廬¶
投名新入社卧病偶思歸渡澗脱芒屨扶藤下翠㣲¶
寒松猶帶雨痩骨不勝衣若見翁鑚紙當施百丈機
　　焦山贈僧二首¶
白下門連寺清游入夢中骨驚誰囓指世事謾書空¶
梵行芙蕖淨天寒晝火紅曉窻應破夢卧聽鳥呼風
對牀聽夜雨佳約是當年放曠隨縁去閑心不習禪¶
倚蒲趺足坐擁衲盖頭眠今識君歸處齋餘有澗泉
　　題反身軒
<pb:KR6q0193_SBCK_009-7b>
盡力覓不得歸來題反身平生未解沒寧解救滔人¶
有累路岐逺無求滋味親養心唯寡欲妙物久如神
　　宿本覺寺¶
一宿路㫄寺霜清夢亦寒憶曽游覽處來覓舊題看¶
病衲成新塔層樓隱敗垣青山猶不老千疊似翔鸞
　　題芝軒¶
軒下亦何有靈芝駢秀生山川呈美瑞草木被光榮¶
清甚紫檀露色深黄菊英武陵續遺事應著此軒名
　　次韻王安道節推過雲蓋¶
秀傑長沙幕髙才自敏强同僚推俊逸黼坐畏剛方
<pb:KR6q0193_SBCK_009-8a>
慣吐珠璣句宜便宴寢香秋來能過我聽雨夜連牀
　　題含容室¶
歛足脱雙屨閑房倚瘦藤百川朝巨浸一室納千燈¶
至味寧分别常光絶減増刹塵彰帝網妙觀現層層
　　人日雪二首¶
今年人日雪更在末山巖㵼行想堆垜打䆫時兩三¶
夢囘清語黙寒重壓衣衫面壁孤風坐知誰繼夜參
律管未囘暖春先到曉巖與君清作對得月便成三¶
秀色報虗幌幽欣宜衲衫相看超語黙覿露不須參
　　次韻周運句見寄<md:KR6q0193_J_009-0616c>¶
<pb:KR6q0193_SBCK_009-8b>
頑鈍世推鄙而君偏切磋借神觀有漏騎氣到無何¶
昔共飲臨汝今同家汨羅衡門似長吉軒盖幾時過
　　重㑹雲叟禪師¶
氣味似前輩見之長眼明閑須研法味老不減詩情¶
草聖因蛇闘禪枝解虎爭一堂聊寄傲疎快餞餘生
　　次忠子韻二首¶
湘雲刺世眼獨可著閑蹤鷗逈千尋雨江寒一再風¶
旋鑚新火後初脱夾衣重坐客經年别蘭芽茁舊叢
新秧翻翠浪青子退紅英穫麥風光近絡絲歡笑聲¶
亹騰幽夢破醖造小詩成好在歸來燕營巢占⬤楹
<pb:KR6q0193_SBCK_009-9a>
　　和曽逢原待制觀雪¶
䰟清寒妥貼寺近汨羅江夜逈疑生月夢驚閉打䆫¶
地罏無宿火經閣有殘缸起望兜綿界誰推墮陋邦
　　初過海自號甘露滅¶
本是甘露滅浪名無垢稱欲知遭鎻禁正坐忽規繩¶
海上垂鬚佛軍中有髪僧生涯何所似崖略類騰騰
　　早登澄邁西四十里宿臨臯亭補東坡遺¶
天下至窮處風烟觸地愁村囂聞捉抝岸汁忽西流¶
鳥道通儋耳鯨波隔萬州趂雞行落月悽斷在蠻謳
　　過淩水縣
<pb:KR6q0193_SBCK_009-9b>
野徑如遺索縈紆到縣門犂人趂牛日蛋户聚魚村¶
籬落春潮退桑麻曉瘴昏題詩驚萬里折意一消䰟
　　楊文中將北渡¶何武翼出妓作㑹文中清狂不
　　　喜武人徑飲三盃不揖坐客上馬馳去索詩
　　　送行作此
蘭叢聚貴客花輪環侍兒三盃吾徑醉四座汝爲誰¶
但覺眩紅碧了不聞歌吹翩然上馬去海月解相
　　渡海¶
萬里來償債三年墮瘴鄉逃禪解羊負破律醉㯽榔¶
瘦盡聲音在病殘鬚鬢荒餘生實天幸今日上歸艎
<pb:KR6q0193_SBCK_009-10a>
　　夜坐分題得廊字¶
一雨餞殘暑瘴痾穌簟涼卧聞山果落起覺斛蘭香¶
幌内水螢入堦除露葉光知誰愛清境步屧響修廊
　　出獄李生來謁出百丈汾陽二像¶爲示因而摹
　　　之作此時即欲還谷山
一鉢寄城市皤然鬚鬢長風埃窮百丈翰墨老汾陽¶
家在青松岸門連白鳥行知誰施舟尾載我下沅湘
　　次韻周倅大雪見寄二首¶
萬瓦粲清曉披衣挂北䆫春先歸楚國誰獨釣湘江¶
瘴熟甘欺得詩嚴合受降更憐風絮比想見髻鬟雙
<pb:KR6q0193_SBCK_009-10b>
白晝通紅火蕭蕭驚打䆫折綿寒未透兀夢睡先降¶
那敢犯詩壘自然摧慢幢重看寄來句呵手剔殘缸
　　次韻郤子中學句出巡¶
安石性夷粹公今亦重遲追惟理髪處領略辦裝時¶
髙節貫終始寸田齊坦巇功名恐未免才業係安危
　　次韻鄧公閣睡起¶
歸計寛爲約山行短作程旅亭驚午夢布穀正催耕¶
翰墨堪華國雲泉負此生一篇叙閑適細味有餘情
　　次韻衡山道中¶
嶽色墮馬首嵐光忽滿襟眼寒知意適句苦覺愁侵
<pb:KR6q0193_SBCK_009-11a>
沃野獻新緑殘晴釀晩隂天涯驚去鴈料理欲歸心
　　贈鄒顔徒¶
肉眼倒皮相髙才多陸沉火知三日玉貧試一生心¶
世路多追逐雲山獨見尋聖賢酌古力勸子手勤斟
　　投老庵讀雲庵舊題拜次其韻二首¶
但覺意清淨不知山淺深年華暗凋落老境已侵尋¶
三世樓鐘舊一生香火心髙風難補綴永愧壁間吟
道鄉歸路晩世迹陷泥深老死先通耗病衰今見尋¶
規模髙世意料理住山心月在孤峯頂凍猿時一吟
　　熏上人歸雲溪<md:KR6q0193_J_009-0617b>¶
<pb:KR6q0193_SBCK_009-11b>
聞道衡峯北寺當猿呌村夜樓千嶂月晝榻一溪雲¶
我慣蹈憂患君方蜕垢紛莫嫌林下石蘚涴褶衣裙
　題使臺後圃八首¶
　　諦觀室¶
優入聖賢域湛然觀道眞一身渾是徳終日不違仁¶
深靜啼林鳥虗明見隙塵篆畦凝碧縷紅燼白灰新
　　賞趣堂¶
胷次有丘壑笑談無俗氛幽懐常自得佳趣與誰論¶
曵履尋花圃扶笻卓蘚痕地嚴賔謁少却坐看罏熏
　　㑹心堂
<pb:KR6q0193_SBCK_009-12a>
稱意有余樂幽歡常㑹心小山供賦詠危榭毎登臨¶
下視千峯月聊揮一弄琴尚嫌閑適少富貴苦相尋
　　阜安堂¶
禮義成風俗豐登民阜安此堂共僚屬把酒聽吹彈¶
地富湖山美宵晴風月寒勝游無俗韻意適有余歡
　　戲綵堂¶
承顔忘勢位喜懼兩遲迴堂上綵衣舞樽前笑靨開¶
金鐶應學探竹馬欲相陪未必稱純孝髙風獨老萊
　　獨秀堂¶
天質自竒峻千尋紫翠重謾煩君獨秀不願掩羣峯
<pb:KR6q0193_SBCK_009-12b>
與客共秋晩搜詩到暮鐘夕隂寒欲滴倚檻見纎穠
　　清音樓¶
霧暗軒䆫失風髙簾幕低夜晴湘笛起樓逈嶺猿啼¶
凭檻人如玉搜詩氣吐霓還驚一聲鴈翻影月平西
　　蒙齋¶
妙物雜而著深藏一黙中誠爲反身樂蒙亦聖人功¶
客至風生麈吟餘月挂空莊周稱社櫟神拙意無窮
　　次韻李方叔游衡山僧舍¶
道鄉見城郭世路謾升沉寺勝増佳氣壁間餘醉吟¶
僧殘過客少山好爲誰深寧識通泉尉獨懐經濟心
<pb:KR6q0193_SBCK_009-13a>
　　次韻謁子美祠堂¶
顛沛干戈際心常系洛陽愛君臣子分傾日露葵芳¶
醉眼盖千古詩名動八荒壊祠湘水上烟樹晩㣲茫
　　次韻達臣知縣祈雪遊嶽麓寺分韻得遊字¶
叢祠香火罷山寺偶同遊鑪撥紅金湧窓空碧縷浮¶
旋敷白㲲布暖甚紫茸裘試作吉祥卧夢清如素秋
　　題夢清軒¶
小軒人不到脩竹過墻生眼倦經長掩身閑夢亦清¶
㣲風吹篆縷活火發茶鐺遙想佳眠夕蕭蕭雨葉聲
　　題一擊軒
<pb:KR6q0193_SBCK_009-13b>
閒把松枝篲掃除門徑塵驚聞一擊竹頓見十方身¶
烟翠連窓暗霜筠解籜新老禪搆軒意應欲悟來人
　　次韻胥學士¶
筆下慣生春年髙句法新還將吐鳳語來寄牧牛人¶
敏若盤珠妙深如社櫟神長哦答清境璧月上重闉
　　題曽逢原醉經堂¶
酌古有深意開編中聖人百家笑糟粕六藝飲全醇¶
兀若墜車適盎如浮盞春淳于吞一石同味不同塵
　　隱山照上人求詩¶
落髪道林寺隨師家隱山萬縁都放捨一衲遂安閒
<pb:KR6q0193_SBCK_009-14a>
璧月照宵定金風掩晝闗平生無媿業塵世許誰攀
　　龍山亦名隱山¶余宣和五年十一月中澣日過
　　　焉有淛道人鴻公乞偈爲作
迷路不知逺但知寒日斜過溪逢菜葉西崦有人家¶
斫額驚來客拄鋤方種畬鴻禪効古者當効此生涯
　　游靈泉贈正悟大師¶
支徑入山寺雲林如見招小軒臨絶壑危閣礙層霄¶
瓶泣地罏暖屋睛巖雪消大師京國舊放意話州橋
　　七月初九夜坐西軒雨止月出不勝清絶¶
夜雨止還作小軒清有餘暴寒吹客夢殘響滴堦除<md:KR6q0193_J_009-0618a>¶
<pb:KR6q0193_SBCK_009-14b>
明滅青燈在簾櫳璧月孤故山歸未得千里漫平蕪
　　甲辰十一月十二日往湘隂馬上和季長見寄
　　　小春二首¶
雨暗書雲節梅偷破臘春里閭相餽餉風物近袁筠¶
呉語知無伴楚衣聊試新忽驚身是客流落老湘濵
風埃九十里霧雨濕馳裘鴈過囘詩眼江寒聚晩愁¶
魂清方怯雪句冷更含秋殘岸連孤嶼依稀似橘洲
　　題閲世軒¶
江水似人世倚欄歸思多無窮流歳月可畏易風波■¶
與老僧看不妨閑客過爲君聊借榻清夢到無何
<pb:KR6q0193_SBCK_009-15a>
　　雲庵生辰¶
探手取空劫⬤分破一塵洞然無空缺獨立不鮮陳¶
試問聲前見何如頂後親死生浪遮掩漏⬤是今辰
　　次韻濟之和劉元老偶成之句¶
世亂驚流落名髙子可依元龍謝襁負叔冶冒重闈¶
黄屋方囘望青山敢問歸三橋伏道几應嘆眼中稀
　　贈成上人之雲居¶
天上歐峯寺人間無事僧偶從白沙岸步入碧螺層¶
服匿連空鉢敷羅挂瘦藤遙知雲起處一室掩香燈
　　四月二十五日智俱侍者生日戲作此授之
<pb:KR6q0193_SBCK_009-15b>
與佛同生月猶遲十八朝參禪唯自肯求法轉相遼¶
谷響千斤重虗空五采描布毛吹起處豁爾萬縁消
　　謝大潙空印禪師恵茶¶
鐘鼓五千指翔空樓殿開不知大潙水何爾小南臺¶
讓子鈯斧信閒禪春露杯故應念岑寂先寄出山來
　　愈崇二子求偈歸江南¶
人笑南臺小難安十八僧日貧因日富冝減不冝増¶
忽去兩禪衲如分一室燈牀寛齊頂禮睡快免相憎
　　曹教授夫人挽詞¶
禮敬良天性求賢比孟光搢紳聞懿淑閭里發慈祥<md:KR6q0193_J_009-0618b>¶
<pb:KR6q0193_SBCK_009-16a>
饌按今誰舉山衣尚篋藏榮名増史牒有子類鸞皇
　　贈尼昩上人¶
不著包頭絹能披壊墨衣愧無灌溪辯敢對末山機¶
未肯題紅葉終期老翠㣲余今倦行役投杖夢煙扉
　　興闌¶
春晩忽凭檻滿眸佳景來鴨頭波蕩漾螺髻色崔嵬¶
苔嫩錢無數花殘錦作堆一甌雙井釅何必酒盈杯
　　與海兄¶
春寒真料峭久客厭江城雲重欲爲雨風和尚未晴¶
意隨飛鳥去事逐亂埃輕畢竟閒居好煩君念此情
<pb:KR6q0193_SBCK_009-16b>
　　題靈鷲山¶
側徑入招提回峯據極西雲虗籠殿閣地僻絶輪蹄¶
啼鳥棲髙木飛花泛碧溪誰當學龍濟垂手接群迷
　　燈花偶書¶
岑寂一閑僧春宵清興増竹窓催夢雨蘭室對祥燈¶
世事知虗幻人情剪愛憎短長都分定不恨百無能
　　懐友人¶
不見隣峯友還同楚越遙毎勞孤枕夢時過小溪橋¶
凭檻疎簾巻臨風細雨飄何當奉一笑令我此情消
　　賦竹
<pb:KR6q0193_SBCK_009-17a>
龍孫盈檻秀天柱聳雲竒隂鎻安禪石根侵洗硯池¶
瓏⬤伸粉節偃蹇鬱蚪枝敢謂桃兼李羞隣雪後姿
　　早行¶
失枕驚先起人家半夢中聞雞憑早晏占斗辨西東¶
轡濕知行路衣單怯曉風秋陽弄光影忽吐半林紅
　　賢上人覓偈¶
懶修枯骨觀愛學文字禪江山助佳興時有題葉篇¶
相逢未暇語輒復一粲然豈須究所學覓偈亦自賢
　　黄蘗佛智¶
道譽聞寰宇光華照錦江祗園居第一佛智果無雙<md:KR6q0193_J_009-0618c>¶
<pb:KR6q0193_SBCK_009-17b>
鳳闕帝恩厚栢庭禪將降僧中真領袖傳法瑞堯邦
　　題潙源¶
臨機不墮照如水已知源從此常流出其聲離語言¶
筭沙嗟意馬捉月笑情猨若解提空印休登立雪軒
石門文字禪卷第九<md:KR6q0193_J_009-0619a>¶
<pb:KR6q0193_SBCK_010-1a>
石門文字禪卷第十¶
　　　宋江西筠溪石門寺沙門釋徳洪覺範著¶
　　　　門人覺慈編録　西眉東巖旌善堂校¶
　
