# -*- mode: mandoku-view; -*-
#+DATE: 2016-06-08 5:32
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_001-0577a> 
#+PROPERTY: JUAN 1

* 石門文字禪序¶

夫自晉宋齊梁學道者爭以金屑翳眼而初祖東來¶
應病投劑直指人心不立文字後之承虛接響不識¶
藥忌者遂一切峻其垣而築文字於禪之外由是分¶
疆列界剖判虛空學禪者不務精義學文字者不務¶
了心夫義不精則心了而不光大精義而不了心則¶
文字終不入神故寶覺欲以無學之學朝宗百川而¶
無盡歎民公南海波斯因風到岸標榜具存儀刑不¶
遠嗚呼可以思矣蓋禪如春也文字則花也春在於¶
花全花是春花在於春全春是花而曰禪與文字有¶
二乎哉故德山臨濟棒喝交馳未嘗非文字也清涼¶
天台疏經造論未嘗非禪也而曰禪與文字有二乎¶
哉逮於晚近更相笑而更相非嚴於水火矣宋寂音¶
尊者憂之因名其所著曰文字禪夫齊秦搆難而按¶
以周天子之命合遂投戈臥鼓而順於大化則文字¶
禪之為也蓋此老子向春臺擷眾芳諦知春花之際¶
無地寄眼故橫心所見橫口所言鬥千紅萬紫於三¶
寸枯管之下於此把住水泄不通即於此放行波瀾¶
浩渺乃至逗物而吟逢緣而詠並入編中夫何所謂¶
禪與文字者夫是之謂文字禪而禪與文字有二乎¶
哉噫此一枝花自瞿曇拈後數千餘年擲在糞掃堆¶
頭而寂音再一拈似即今流布疏影撩人暗香浮鼻¶
其誰為破顏者。¶

明萬曆丁酉八月望日釋達觀撰¶
¶
¶
¶
¶
¶

<pb:KR6q0193_J_001-0577b>¶

* 石門文字禪目錄¶

  
  * 卷一之八¶
  
  * 古詩¶
  * 卷九¶
  
  * 排律
  * 五言律詩¶
  * 卷十之十三¶
  
  * 七言律詩¶
  * 卷十四¶
  
  * 五言絕句
  * 六言絕句¶
  * 卷十五之十六¶
  
  * 七言絕句¶
  * 卷十七¶
  
  * 偈¶
  * 卷十八之十九¶
  
  * 贊¶
  * 卷二十¶
  
  * 銘
  * 詞
  * 賦¶
  * 卷二十一之二十四¶
  
  * 記
  * 序
  * 記語¶
  * 卷二十五之二十六¶
  
  * 題¶
  * 卷二十七¶
  
  * 跋¶
  * 卷二十八¶
  
  * 疏¶
  * 卷二十九¶
  
  * 書
  * 塔銘¶
  * 卷三十¶
  
  * 行狀
  * 傳
  * 祭文¶

目錄(終)
<pb:KR6q0193_J_001-0577c>¶
石門文字禪卷第一¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

* 古詩¶

** 謁狄梁公廟¶

#+BEGIN_VERSE
「　九江浪粘天氣勢必東下萬山勒回之到此竟傾瀉¶如公廷諍時一快那顧藉君看洗日光正色甚閒暇¶使唐不敢周誰復如公者古祠蒼煙根碧草上屋瓦¶我來春雨餘瞻歎香火罷一讀老范碑頓塵看奔馬¶斯文如貫珠字字光照夜整帆更遲留風正不忍掛」
#+END_VERSE
¶

** 謁蔡州顏魯公祠堂¶

#+BEGIN_VERSE
「　開元天寶政多暇孽臣姦驕濁清化尺八橫吹入醉¶鄉國柄倒持與人把漁陽番將易漢官在廷之臣無¶諫者蟠龍衣錦光照眼更覺霓裳韻和雅叛書夜到¶華清宮狩呂骨驚天子訝二十四城陷同日長嗟乃¶爾忠臣寡鬧傳平原城壁堅穴鼻可以牿牛馬譬如¶灩預屹中流江勢遠來波倒射吾知守職事主耳行¶藏初不較用捨公時風姿入睿想貫日精誠震天下¶我行上蔡黃犬門驚風急雪吹平野嬌鴉暮集村不¶囂古祠窈窕連桑柘聖朝亦旌異代忠軒然眉鬚入¶圖畫和如戲泚盧杞題儼若夢令希烈怕至今握拳¶透爪地想見怒詞猶慢罵聲光自與日月爭事之成¶敗其天也此詩我欲掃東壁入字端宜擘窠寫便覺¶雲收六合陰春隨喜色生晴野」
#+END_VERSE
¶

** 同彭淵才謁陶淵明祠讀崔鑒碑¶

#+BEGIN_VERSE
「　武王既伐紂乃不立微子雖有去惡仁終失存商義¶夷齊不肯臣甘作首陽死下視莽操輩欺孤奪幼稚¶汗面亦戴天特猴而冠耳桓公弄兵權劉裕竊神器¶先生於此時抽身良有以袖手歸去來詩眼飽山翠¶追還聖之清太虛絕塵滓長恨千載心斷絃掩流水
<pb:KR6q0193_J_001-0578a>¶崔子果何人賞音乃知此與君讀此碑相視一笑喜」
#+END_VERSE
¶

** 題李愬畫像¶

#+BEGIN_VERSE
「　淮陰北面師廣武其氣豈止吞項羽君得李祐不肯¶誅便知元濟在掌股羊公德化行悍夫臥鼓不戰良¶驕吳公方沈鷙諸將底又笑元濟無頭顱雪中行師¶等兒戲夜取蔡州藏袖裏遠人信宿猶未知大類西¶平擊朱泚錦袍玉帶仍父風拄頤長劍大梁公君看¶鞬櫜見丞相此意與天相始終」
#+END_VERSE
¶

** 同景莊游浯溪讀中興碑¶

#+BEGIN_VERSE
「　上皇御天功最盛生民溫飽臥安枕醉憑豔姬一笑¶適薄夫議之無乃甚長安遮天胡騎塵潼關戰血深¶沒人哥舒臣賊不足惜要臠國忠如膾鱗蒼黃去國¶食不暇馬嵬賜死謝天下反身罪巳成湯心奈何猶¶有譏之者取非其子又遽忽靈武君臣無怍容何須¶鳴咽讓袞服自控歸鞍八尺龍誰磨石壁湘江上楷¶拭雲煙濺驚浪龍蛇飛動忠義詞顏元色莊儼相向¶與君來游秋滿眼閒行古寺西風晚道人興廢了不¶知但見游人來讀碑」
#+END_VERSE
¶

** 陳氏貫時軒¶

#+BEGIN_VERSE
「　春風著萬物粉飾相明鮮雪霜摧壓之不情如世權¶問誰不可犯揖此蒼王椽斫頭未易屈槍地猶傲然¶相逢凋零中秀色披晴煙陳侯我輩人逸氣傾群賢¶開軒冷相向酬酢忘歲年我來作風聽夜雨雜山泉¶攜被願假宿與子對床眠」
#+END_VERSE
¶

** 洞山祖超然生辰¶

#+BEGIN_VERSE
「　希郎真吾道門友初見忘年今耐久天機深穩道骨¶清詩句誰令愕人口可憐佳處未全知但見茲篇氣¶渾厚我生癡魯人所棄洞視胸中了無有但忻所至¶有青山依倚叢林遮百醜君才一籌勝卻我胡為包¶腰反隨後人生嗜好調自殊海上舊聞人逐臭江南
<pb:KR6q0193_J_001-0578b>¶長憶好雲泉今日雲泉長入手萬頃蒼然几桉間作¶詩舉以為君壽理毫聊為試冰華小字明窗看揮肘」
#+END_VERSE
¶

** 懷慧廓然¶

#+BEGIN_VERSE
「　蕭蕭暑雨過空山成夜晴月出東南峰娟娟風露清¶飛螢自開合寒蟬亦悲鳴興來忽獨往聽此落䃹聲¶永懷西湖上絕景玉壺明松際翛然姿振策自經行¶即欲呼就語忽隔千里程何時徑尋子夜航過臨平¶呼猿何足道摩雲亦虛名未若擇法眼能識廓然兄¶應知像教末大法欲欹傾談笑復一出要使萬世驚¶燈火作朝夕巳有相似情願隨人天會仰看辯縱橫」
#+END_VERSE
¶

** 同超然無塵飯柏林寺分題得柏字¶

#+BEGIN_VERSE
「　沙村宿雨餘炊煙淡寒色山墟蠶市休野飯漁舟隔¶忽逢柳際門知有道人宅扣扉山荅響童子出迎客¶空庭竟何有凍死千歲柏鐘鳴食時至老僧揖就席¶香粳定宿舂露葵應曉摘羌飢一飯美何啻萬錢直¶風軒納山翠引手捫石壁愛此玉崔嵬歲久自崩折¶下有洄渦泉甘涼冰齒頰勿輕一脈微去漲萬頃澤¶吾行無疾徐住佳去亦得欲收有聲畫絕景為摹刻¶興來勿復緩轉顧成陳跡」
#+END_VERSE
¶

** 次韻超然游南塔¶

#+BEGIN_VERSE
「　遶塔不忍去新涼生早秋不見江西月一水空悠悠¶龕燈耿晝影遺像青雙眸永懷皇祐間曾此狎沙鷗¶往事巳陳跡豐碣撐高樓公昔從吾祖來往亦風流¶但餘松菊在井白遺林丘高風不可攀落日令人愁¶倚杖哦清詩溪風波白頭脈脈不能語歸心浩難收¶今巳不如古無復相綢繆何當效船子華亭從釣舟」
#+END_VERSE
¶

** 大雪戲招耶溪先生鄒元佐¶

#+BEGIN_VERSE
「　昨夜顛風吹裂石曉來雪片大如席耶溪先生醉不¶知擁絮雷霆喧鼻息癡奴搥門呼不膺但聞含糊語¶呵叱先生行世如行川虛舟觸人無怨言逢人覓錢
<pb:KR6q0193_J_001-0578c>¶即沽酒得錢不謝猶傲然我欲看君墮幘醉便覺兩¶頰微渦旋款段自能馱醉起歸路逆風吹凍耳入門¶兒女啼飢寒瞪目瞠然作直視」
#+END_VERSE
¶

** 送英老兼簡鈍夫¶

#+BEGIN_VERSE
「　靈源道價壓四海骨相正似陳睦州去年龍山同坐¶夏時君亦來從我游鬧傳詩膽抵身大時吐佳句凌¶湯休故山歸去恰千里繭足過我不肯留行看海上¶荔子熟落枝丹顆無人收應共鈍夫行樹下未輸分¶柿獨風流」
#+END_VERSE
¶

** 次韻龔德顏柳帖¶

#+BEGIN_VERSE
「　顏柳以字名畫畫法可究後世何寂寥此輩了無有¶皆云學未至妙不應心手那知斯人徒德高名往就¶字工德不修名與身俱朽吾子佳少年俊氣駒方驟¶新詩作行草開軸龍蛇走坐客口為愕我亦知肯首¶積墨如陂池積筆高隴阜學之不至顏要亦終至柳¶此詩聞東坡請君書座右」
#+END_VERSE
¶

** 神駒行¶

#+BEGIN_VERSE
「　沙丘牝黃馬已死俗馬千年不能嗣忽生此馬世上¶行神駿直是沙丘子紫燄爭光夾鏡眸轉顧略前批¶竹耳雪蹄卓立尾蕭梢天骨權奇生已侶綠絲絡頭¶沬流觜繡帕搭鞍初結尾決驟意態欲騰驤奔逸長¶鳴抹千里」
#+END_VERSE
¶

** 桐川王野夫相訪洞山既去作此兼簡直夫¶

#+BEGIN_VERSE
「　野夫加於人一等玉骨春容含秀整巳驚詞源倒三¶峽會看聲名重九鼎江南盡處山作堆雨餘青碧數¶峰開那知萬壑千巖處風帽蹇驢能獨來鳳凰鸑鷟¶未入眼今識鵷雛猶恨晚興闌掉頭不肯留出門去¶袂聊一挽君家富貴若騎虎擁鼻未免非虛語何當¶解帶食太倉時時攜被宿玉堂」
#+END_VERSE
¶

** 贈范伯履承奉二子
<pb:KR6q0193_J_001-0579a>¶

#+BEGIN_VERSE
「　大范風月湖小范煙雨柳清明與秀徹風度隨付受¶醉闌看落筆巳覺風助肘聲名定追尋公卿在懷袖¶江湖方縱浪第未一唾手乃公幹國器讜論在人口¶謫居長閉門藥方曾校否著書亦細事用舍付杯酒¶君看雨園鳩雨晴定呼舊」
#+END_VERSE
¶

** 贈汪十四¶

#+BEGIN_VERSE
「　石麒麟兒天上物英姿秀徹氣超忽我非寶公亦識¶君嘉期半千知一出五色毫端欲飛動萬卷胸中正¶撐突會當談笑取卿相先看唾手斫月窟詞鋒堂堂¶無筆陣人笑我頑取纓紱昨日賡酬一百篇遶紙風¶雷出倉卒我詩拙惡未全貧君語定知窮到骨朝來¶爽氣西山高倚杖風流如拄笏秖恐與君汗漫游共¶跨長鯨過溟渤」
#+END_VERSE
¶

** 贈蔡儒效¶

#+BEGIN_VERSE
「　我家與君鄰屋居君昔未生先長我君髮齊眉我總¶角竹居讀書供日課君誦盤庚如注瓶我讀孝經如¶轉磨長老奇君王佐才拭目顒顒觀長大十三環坐¶同賦詩出語巳能驚怯懦風雷遶紙成千篇棄遺不¶惜如零唾神思義表文融明清絕如珠不受涴江左¶相傳紙價增東坡一讀不復和懷高識遠不可屈功¶成回首破甑墮家貧口眾難自安出圖斗粟充飢餓¶鬧聞筆陣掃萬人上國英雄膽先破殿前作賦聲摩¶空盛名四海爭掀播華裾如蔥馬如龍九衢突若流¶星過我經憂患早衰微生怕虛名招實禍方衣童首¶住江村飽飯愛尋閒處臥睡餘信手摸書看會意起¶來行復坐林泉成趣亦題詩年來稿帙成堆垛仙郎¶開卷面發光誇我雄詞驚李賀相期他日同此遊先¶買鄰庵山數朵青松白石聞此言共作廬山二十箇」
#+END_VERSE
¶

** 豆粥¶

#+BEGIN_VERSE
「　出碓新粳明玉粒落叢小豆楓葉赤井花洗粳勿去
<pb:KR6q0193_J_001-0579b>¶其沙瓶煮豆須彌日五更鍋面漚起滅秋沼隆隆疏¶雨集急除烈焰看徐攪豆才亦趁洄渦入須臾大杓¶傳淨甕浪寒不興色如栗食餘偏稱地爐眠白灰紅¶火光濛密金谷賓朋怪咄嗟蔞亭君臣相記憶我今¶萬事不知佗但覺銅瓶蚯蚓泣」
#+END_VERSE
¶

** 十二月十六日發雙林登塔頭曉至寶峰寺見¶
重重繪出庵主讀善財遍參五十三頌作此¶
兼簡堂頭¶

#+BEGIN_VERSE
「　十年懷石門今日石門去雙林動曦光跋河開宿霧¶力微藉古藤泥軟脫芒履風泉白雲壑夜雨青松路¶我生百事廢齒髮行衰莫但餘愛山心不逐年華故¶此山甲天下自昔家吾祖峰如青蓮花千葉曉方吐¶煙雲浮香色清涼洗肝腑異哉萬木間白塔巋然古¶此老無恙時超放殊媚嫵萬象供談笑大千為戲具¶我曾從之游絕塵追逸步誰云今巳亡塔開全體露¶永懷憑妙觀此意竟凄楚那知深林間聊與故人遇¶電眸霹靂舌咳唾成妙語筆端撼江海千偈浩奔注¶人間有此客自可忘百慮堂頭百衲師嶷嶷法王輔¶君看說禪口未肯讓前古夜闌對昏燈豪邁激頑魯¶相逢俱偶然此生真逆旅何當各努力業已共騎虎¶詩成對軒渠一笑小天宇」
#+END_VERSE
¶

** 留題三峰壁間¶

#+BEGIN_VERSE
「　三峰稜層如削玉一派懸泉瀉寒綠平生山水性貪¶婪聊與白雲相伴宿松風竹露有餘清夜伴孤月依¶簷楹神凝氣爽睡無夢不聞樓上霜鐘鳴庵頭禪翁¶頭雪白麻衣草履提笻策謂予久與世緣疏青眼逢¶迎喜詩客三峰高兮溪水深造物留之無古今新生¶松竹不須剪四時風露常蕭森粥罷收盂知我去殷¶勤乞與題詩句山頭塵土任茫茫白雲自在來時路」
#+END_VERSE
¶

** 華光仁老作墨梅甚妙為賦此
<pb:KR6q0193_J_001-0579c>¶

#+BEGIN_VERSE
「　雪裏梅開何草草欲問清香無處討回看水際竹叢¶邊寂寞閑愁洗粧早東坡戲作有聲畫竹外一枝斜¶更好但恐金鬚容易墮額黃雖妙難長保笑笑先生¶獨愛竹雪壁風梢麝媒掃應為冰姿不可傳醉裏相¶忘亦顛倒慚愧高人筆下春解使孤芳長不老從來¶病眼錯黃昏隔霧相看更相惱」
#+END_VERSE
¶

** 仁老以墨梅遠景見寄作此謝之二首¶

#+BEGIN_VERSE
「　荒寒掃橫斜稀疏開未遍煙昏雨毛空標格終微見¶吳姬風鬢亂睡色餘妒面誰令種性香風味極不淺¶道人三昧力幻出隨意現塞管玉纖寒無勞寫哀怨」
#+END_VERSE
¶

#+BEGIN_VERSE
「　○數筆何處山領略分樹石遠含千里姿間見復層¶出我本箇中人慣臥蒼崖側借路行人間勃土相欺¶得那知一幅中見此晚秋色悠然欲歸去遠壑誰同¶陟旁人笑絕纓捲卷成陳跡」
#+END_VERSE
¶

** 上巳日有懷昔從雲庵老人此日山行¶

#+BEGIN_VERSE
「　今年上巳日久客望江南雙林接脩水石路入煙嵐¶千峰出雲雨空谷吞寒潭蒼杉鬱童童秀色動雲庵¶不見庵中人青燈耿塵龕空餘行樂處攀翻聞笑談¶風光與節物觸愁味參參臨高望煙靄衰涕落春衫」
#+END_VERSE
¶

** 次韻胡民望小蟲墮耳¶

#+BEGIN_VERSE
「　先生素坦率元日慵拜賀獨從耶溪翁掩門作清坐¶一尊對喧譁酒酣巾幘墮忘形到挽鬚困倒相枕臥¶一蟲輒墮耳忽覺風雨過隆隆竟不巳亟起呼燈火¶頗疑含沙流射影陰中禍蟲亦意墮井咨嗟恨坎坷¶豈曰無意出欲出但未果驚憂發清詩怨語終婀娜¶夫子英偉姿奇韻出羈鎖那知乘一醉遭此微物挫¶鬥螘真鬥牛此事古亦夥置之勿復疑自可平物我¶我詩無好句聊復相唱和恐亦有佳處一笑千愁破」
#+END_VERSE
¶

** 贈歐陽生善相¶

#+BEGIN_VERSE
「　薛公衣尚敝飢腸轉鳴雷天子征遼東細君笑靨開
<pb:KR6q0193_J_001-0580a>¶吾夫雖奇蹇(一本作吾子流落徒)要是高世材發必藉時耳今¶豈其時哉往見張將軍喜曰真吾儕三矢定天山英¶聲馳九垓房杜未肉食席門蒙積埃但餘王氏子文¶字相追陪賢哉太夫人智鑑照襟懷嘗自撫其子國¶鼎真鹽梅但未識其友試與俱而來窺窗見之喜亟¶使羅尊[罍-山+止]果見貞觀間相逐登三台予嘗閱舊史至¶此嘗徘徊數子初未貴踽踽蒿與萊而彼一女子底¶蘊遭窺猜何知婁師德碩大非栽培譬之萬頃波但¶見琉璃堆倔強如梁公包撫等嬰孩掩卷發長想鄙¶吝為崩頹吾今著田衣百念如冷灰功名一破甑掉¶臂首不回頗怪歐陽生諛語坐差排人生如逆旅歲¶月苦逼催懸知賢與愚終作土一坏美惡何足道君¶亦真恢諧愚賢君勿取吾肯罪形骸不肖君謂賢是¶適為吾咍重輕寧在子意子定癡獃所喜亦清散時¶時過茅齋明日念當行引紙研松煤詩成極醇釅蒲¶萄初撥醅」
#+END_VERSE
¶

** 贈許邦基¶

#+BEGIN_VERSE
「　邦基今年方十九美如濯濯春月柳龍章鳳姿絕世¶無金馬玉堂如故有酒闌愛捉玉麈尾玉色正同批¶誥手高燒銀燭擁新粧看君落筆龍蛇走欲驅清景¶入秀句萬象奔趨不敢後人疑錦繡纏肺腸不然筆¶端應有口謫仙風流今復見況亦彷彿外塵垢但恐¶功名纏縛人未放青山掛窗牖」
#+END_VERSE
¶

** 送正上人歸黃龍¶

#+BEGIN_VERSE
「　道人泉南來音姿頗純美觀其略笑語亦自飽風味¶相看坐終日孤月墮止水但見篆畦間青煙行未已¶朝來忽去我秋風動衣袂試問安所之笑指千峰裏¶秋晚當相尋結伴入層翠」
#+END_VERSE
¶

** 贈吳世承¶

#+BEGIN_VERSE
「　吳郎氣高明溫然見標格文章當世家風流走上國
<pb:KR6q0193_J_001-0580b>¶清談落玉麈醉袖餘詩墨一種富貴韻綠髮映坐客¶便覺儒生寒枯衰酸凍色解來古招提爐香伴禪寂¶宗之果瀟灑壁門應夜直歲晏或來歸共理登山屐」
#+END_VERSE
¶

** 次韻寄吳家兄弟¶

#+BEGIN_VERSE
「　朱門連屬南昌郡東湖褒賢拔高峻西山卷簾入欄¶楯富貴遮人不容進我初見之不敢瞬吳家諸郎特¶風韻戲語嘲之終不慍筆鋒落處風雷趁冰華百番¶一揮盡紅粧聚看眼波俊一堂喧闐客懽甚大廈吞¶風簷月近君看渥洼本龍孕俗馬那能著神駿」
#+END_VERSE
¶

** 香城懷吳氏伯仲¶

#+BEGIN_VERSE
「　西山遭霧雨形勝久抑鬱雲開誰使令千峰為子出¶骨瑛淡如秋談笑極強倔扶提登高閣慷慨問陳跡¶特欣曇顯醉不受澄觀律加額想諸郎豪氣洗寒乞¶新莊花成輪春生夢蝶室清境乃不游萬壑同稱屈¶洪崖清不殺笑傲時出沒路逢騎雪精挾以兩橘栗」
#+END_VERSE
¶

** 大雪晚睡夢李德修插瓊花一枝與語甚久既¶
覺作此詩時在洞山¶

#+BEGIN_VERSE
「　窮年踏黃塵旅臥每自鄙此山頗岑寂飲食亦清美¶瘦藤當一折且作終老計曉堂看春雪秀色淨窗几¶爐暖倚蒲團頹然成坐睡君從何所來會我清夢裏¶瓊花斜裊帽眸子湛秋水伊予雜懽笑應阿竟何事¶忽然長揖去驚覺在千里人生孰非夢安有昏旦異¶心知目所見歷歷皆虛偽他日或相逢何殊開睫寐¶此詩當見渠一展笑相視」
#+END_VERSE
¶

** 汪履道家觀所蓄煙雨蘆鴈圖¶

#+BEGIN_VERSE
「　西湖漠漠生煙雨浦浦圓沙鳧鴈聚今日高堂素壁¶間忽見西湖最西浦翩翻兩鴈方欲下數隻飄然掠¶波去獨餘一隻方穩眠有夢不成亦驚顧蕭梢碧蘆¶秋葉赤青沙白石粉無數我本江湖不繫舟爾輩況¶亦江湖侶令人便欲尋睿郎呼船深入龍山塢」
#+END_VERSE

<pb:KR6q0193_J_001-0580c>¶

** 蘇子平汪履道試李潘墨¶

#+BEGIN_VERSE
「　南陽國師古禪伯玉殿以棋聊戲客客雖四海棋絕¶倫我解兩奩俱用黑侍臣大驚帝微笑客亦袖手吁¶莫惻黑中優劣自能分正似蘇汪今試墨老潘氣韻¶淩阿寬二李不平有矜色坐令好事旁舍郎瞠視無¶言受巾幗我非南陽不能辨以手捫頭空嘆息徑當¶相攜詣瞽叟夜半一辨須明白」
#+END_VERSE
¶

** 隆上人歸省覲留龍山為予寫起信論作此謝¶
之¶

#+BEGIN_VERSE
「　芙蓉阿隆耽兩耳急性天然緩如葦懷親徑歸不肯¶留少留龍山今月矣新交未數故人稀睡足明窗臨¶棐几管城落帽為微笑便覺金光走龍尾試校鵝經¶拂硬黃傳此寶書千餘紙紙光葉葉揭筠膜字工戢¶戢行凍螘勝公昔讀龍宮文百本妙談此其髓流落¶人間今幾年此去西天十萬里我寄閑房古寺中聞¶風著氈自當止自非道人三昧力此書何以能至此¶炷香一讀萬緣空海印發光初按指願君垢盡雞出¶燖亦於此法信根起生生要續無盡燈照了無明癡¶種子」
#+END_VERSE
¶

** 送元上人還桂陽建轉輪藏¶

#+BEGIN_VERSE
「　趙州飽叢林懶惰亦慣便起步作欠伸藏經終一遍¶投子猶可駭手足未舒展但於數字中演出五千卷¶兩翁古禪伯措置令人羡安知塵塵中法輪常自轉¶無數妙章句函匭金碧眩芥子琉璃瓶歷亂齊發現¶頗怪老龍華底事別營建幻出諸鬼物奇狀分百變¶疾馳並推轂過目等飛電萬眾初錯愕熟視生悲戀¶譬如觀寫照筆下出眉面爭貴紙上容活者反棄賤¶乃知像教末妙理蔽浮淺要令齒髮輩種性受熏煉¶元禪今南歸酬此夙所願我作送行詩敗墨磨破硯¶詩成一大笑相顧春風軟會看出談笑錯落照深殿
<pb:KR6q0193_J_001-0581a>¶想見午梵清隨喜時遶漩」
#+END_VERSE
¶

** 贈淨上人¶

#+BEGIN_VERSE
「　金華上人牧羊伴來尋江南好山看西湖毛骨漱秋¶光野鶴精神照冰段嗟余塵事苦相羈槁項蒼顏老¶路歧二年來往南州浦古寺閒行三見之生涯初不¶受塵垢到客跏趺聽秋雨玉軸已閒經半掩銀葉未¶寒煙一縷雲泉佳處包當解未暇從人覓錢買不嫌¶高笑常垢汙與子俱載歸東吳」
#+END_VERSE
¶

** 贈器之禪師¶

#+BEGIN_VERSE
「　器禪鄱水來一缽自笑傲偶然家此山十見青林槁¶寒骨聳詩律枯筆作行草韻如綘闕容日月不能老¶伊余曾聞名再見遂傾倒情高付無求語妙知有道¶茲山得君居便覺山愈好何時卜東巖鄰徑雲共掃¶時時從君游吐詞覓遺稿」
#+END_VERSE
¶

** 秀上人出示器之詩¶

#+BEGIN_VERSE
「　川原積雨收餘陰閣新晴一宿古蘭若歸夢有餘清¶清辰起危坐笑看煙縷橫讀此阿師詩秀絲出盆明¶中有眾谷髓氣和李騎鯨遙知落筆處遶紙風雷生¶世無歐陽公意氣相倒傾豈當棄置此終老黃茆坑¶雲居道疑大上藍持簡精藉渠一笑起頹綱相拄撐¶秀也舊不識一見氣不矜索詩亦不惡寫此抑鬱情¶持以示流輩試令俗眼驚」
#+END_VERSE
¶

** 送雷從龍見宣守(并序)¶

韓子蒼少時從雷從龍先生游子蒼已入館而從¶
龍尚高臥廬山之下六喪未葬特詣宣城謁知府¶
舍人劉公袞公袞僉判在府中作此詩送之。¶

#+BEGIN_VERSE
「　子蒼布衣昨日脫今日便校秘閣書勿驚韓雷相隱¶顯今來古孫名姓俱君看守道已華國先生徂徠猶¶把鉏嗟君六喪寄空館富人滿前那可揀壞衣懸鶉¶無一錢想像郭公四十萬青雲故人氣如春解令寒
<pb:KR6q0193_J_001-0581b>¶谷生和珍江浦買舟春水生片帆何日到宣城府中¶若見空青老從渠為覓詩遺稿」
#+END_VERSE
¶

** 予在龍安木蛇庵除夕微雪及辰未消作詩記¶
之二首¶

#+BEGIN_VERSE
「　終夕不自寐老逐客愁長寒威正折綿歸夢不成往¶蕭驚聞打窗氣勢頗舂撞地爐對殘缸瓦溝集清響¶起看雪覆砌秀色動屏帳歸來簷溜滴生席初未暖¶乃知春草微已出嚴凝上但餘薝蔔林落花和月賞」
#+END_VERSE
¶

#+BEGIN_VERSE
「　元朝喜見雪一室譁少長新年方下車故歲已長往¶和詩如奕棋時時作頭撞知誰徑尋我東墻屐齒響¶正當穩靠蒲移几就紙帳宿硯巳生冰呵筆藉和暖¶一片忽飛來墮我詩卷上為置石鼎烹茗飲聊同賞」
#+END_VERSE
¶

** 龍安送宗上人游東吳¶

#+BEGIN_VERSE
「　淮水送君春雨餘剌舟斷岸歸匡廬江南別我秋天¶遠輕囊瘦策游西湖君去復來如社燕我獨留滯如¶賈胡牽衣覓詩亦不惡怪君兒戲忘髭須平生千偈¶風雨快約束萬象如驅奴飢來一字不堪煮乃知弄¶筆輸耕鋤不如尋我舊游處武林清境天下無耐清¶不得卻來此作詩送君游上都」
#+END_VERSE
¶

** 送充上人謁南山源禪師¶

#+BEGIN_VERSE
「　老源縛屋磯山側廬山對門江水隔單丁住山二十¶年一等栽田博飯喫諸方說禪如紡車我口鈍遲無¶氣力屋頭枯木自安禪生鐵脊梁釘樁直我昔東游¶曾見之兩頰溫然笑渦出到今持夢渡楊瀾浪花漫¶天浩無極紛紛衲子飽眠臥面如梔子衣領白年年¶江北與江南誰肯端來尋此客愛君今人肺腸古毛¶骨含秋眼睛碧能知此老端往尋處處好山留不得¶作詩贈君終自愧君去我留空歎惜」
#+END_VERSE
¶
石門文字禪卷第一
<pb:KR6q0193_J_001-0581c>¶

