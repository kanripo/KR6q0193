# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 0

第一¶
　　　宋江西筠溪石門寺沙門釋德洪覺範著¶
門人覺慈編録　西眉東巖旌善堂校¶
　古詩
　¶　謁狄梁公廟¶
九江浪粘天氣勢必東下萬山勒囘之到此竟傾瀉¶
如公廷諍時一快那顧藉君看洗日光正色甚閒暇¶
使唐不敢周誰復如公者古祠蒼煙根碧草上屋瓦¶
我來春雨餘瞻歎香火罷一讀老范碑頓塵看奔馬¶
斯文如貫珠字字光照夜整帆更遲留風正不忍掛
<pb:KR6q0193_SBCK_001-1b>
　　謁蔡州顔魯公祠堂¶
開元天寳政多暇孽臣姦驕濁清化尺八横吹入醉¶
鄉國柄倒持與人把漁陽畨將易漢官在廷之臣無¶
諌者　錦光照眼更覺霓裳韻和雅叛書夜到¶
華清宮狩吕骨驚天子訝二十四城陷同日長嗟乃¶
爾忠臣寡閙傳平原城壁堅穴鼻可以牿牛馬譬如¶
灔預屹中流江勢逺來波倒射吾知守職事主耳行¶
藏初不較用捨公時風姿入睿想貫日精誠震天下¶
我行上蔡黄犬門驚風急雪吹平野嬌鵶暮集村不¶
嚻古祠窈窕連桑柘聖朝亦旌異代忠軒然眉鬚入
<pb:KR6q0193_SBCK_001-2a>
圖畫和如戲泚盧⬤題儼若夢令希烈怕至今握拳¶
透爪地想見怒詞猶慢罵聲光自與日月爭事之成¶
敗其天也此詩我欲掃東壁入字端宜擘窠寫便覺¶
雲收六合隂春隨喜色生晴野
　　同彭淵才謁陶淵明祠讀崔鍳碑¶
武王既伐紂乃不立微子雖有去惡仁終失存商義¶
夷齊不肯臣甘作首陽死下視莽操軰欺孤奪㓜稚¶
汗面亦戴天特猴而冠耳桓公弄兵權劉裕竊神器¶
先生於此時抽身良有以袖手歸去來詩眼飽山翠¶
追還聖之清太虗絶塵滓長恨千載心斷絃掩流水<md:KR6q0193_J_001-0578a>¶
<pb:KR6q0193_SBCK_001-2b>
崔子果何人賞音乃知此與君讀此碑相視一笑喜
　　題李愬畫像¶
淮隂北面師廣武其氣豈止吞項羽君得李祐不肯¶
誅便知元濟在掌股羊公德化行悍夫卧鼓不戰良¶
驕呉公方沈鷙諸將底又咲元濟無頭顱雪中行師¶
等兒戲夜取蔡州藏䄂裏逺人信宿猶未知大類西¶
平擊朱泚錦袍玉帶仍父風拄頥長劒大梁公君看¶
鞬櫜見丞相此意與天相始終
　　同景莊游浯溪讀中興碑¶
上皇御天功最盛生民温飽卧安枕醉凭艶姬一咲
<pb:KR6q0193_SBCK_001-3a>
適薄夫議之無乃甚長安遮天胡騎塵潼闗戰血深¶
没人哥舒臣賊不足惜要臠國忠如膾鱗蒼黄去國¶
食不暇馬嵬賜死謝天下反身罪巳成湯心奈何猶¶
有譏之者取非其子又遽怱靈武君臣無怍容何須¶
嗚咽讓袞服自控歸鞍八尺龍誰磨石壁湘江上楷¶
拭雲煙濺驚浪龍蛇飛動忠義詞顔元色莊儼相向¶
與君來游秋滿眼閒行古寺西風晩道人興廢了不¶
知但見游人來讀碑
　　陳氏貫時軒¶
春風著萬物粉飾相明鮮雪霜摧壓之不情如世權
<pb:KR6q0193_SBCK_001-3b>
問誰不可犯揖此蒼玉椽斫頭未易屈槍地猶傲然¶
相逢凋零中秀色披晴煙陳矦我軰人逸氣傾群賢¶
開軒冷相向酬酢忘歲年我來作風聽夜雨雜山泉¶
携被願假宿與子對牀眠
　　洞山祖超然生辰¶
希郎真吾道門友初見忘年今耐久天機深穩道骨¶
清詩句誰令愕人口可憐佳處未全知但見兹篇氣¶
渾厚我生癡魯人所棄洞視胷中了無有但忻所至¶
有青山依倚叢林遮百醜君才一籌勝却我胡爲包¶
腰反隨後人生嗜好調自殊海上舊聞人逐臭江南<md:KR6q0193_J_001-0578b>¶
<pb:KR6q0193_SBCK_001-4a>
長憶好雲泉今日雲泉長入手萬頃蒼然几桉間作¶
詩舉以爲君夀理毫聊爲試冰華小字明牎看揮肘
　　懷慧廓然¶
蕭蕭暑雨過空山成夜晴月出東南峯姢姢風露清¶
飛螢自開合寒蟬亦悲鳴與來忽獨往聽此落䃹聲¶
永懷西湖上絶景玉壺明松際翛然姿振䇿自經行¶
即欲呼就語忽隔千里程何時徑尋子夜航過臨平¶
呼猿何足道摩雲亦虗名未若擇法眼能識廓然兄¶
應知像教末大法欲欹傾談笑復一出要使萬世驚¶
燈火作朝夕巳有相似情願隨人天㑹仰看辯縱横
<pb:KR6q0193_SBCK_001-4b>
　　同超然無塵飯栢林寺分題得栢字¶
沙村宿雨餘炊烟淡寒色山⬤蠶市休野飯漁舟隔¶
忽逢栁際門知有道人宅扣扉山答響童子出迎客¶
空庭竟何有凍死千嵗栢鐘鳴食時至老僧揖就席¶
香秔定宿春露葵應曉摘⬤飢一飯美何啻萬錢直¶
風軒納山翠引手捫石壁愛此玉崔嵬嵗久自崩拆¶
下有⬤渦泉甘涼冰齒頰勿輕一脉微去漲萬頃澤¶
吾行無疾徐住佳去亦得欲收有聲畫絶景爲摹刻¶
興來勿復緩轉顧成陳迹
　　次韻超然游南塔
<pb:KR6q0193_SBCK_001-5a>
遶塔不忍去新涼生早秋不見江西月一水空悠悠¶
龕燈耿晝影遺像青雙眸永懷皇祐間曾此狎沙鷗¶
往事巳陳迹豐碣撑高樓公昔從吾祖來往亦風流¶
但餘松菊在井臼遺林丘高風不可攀落日令人愁¶
倚杖哦清詩溪風波白頭脉脉不能語歸心浩難收¶
今巳不如古無復相綢繆何當効船子華亭從釣舟
　　大雪戲招耶溪先生鄒元佐¶
昨夜顛風吹裂石曉來雪片大如席耶溪先生醉不¶
知擁絮雷霆喧鼻息癡奴搥門呼不譍但聞含糊語¶
呵叱先生行世如行川虗舟觸人無怨言逢人覓錢<md:KR6q0193_J_001-0578c>¶
<pb:KR6q0193_SBCK_001-5b>
即沽酒得錢不謝猶傲然我欲看君墮幘醉便覺兩¶
頰微渦旋欵叚自能䭾醉起歸路逆風吹凍耳入門¶
兒女啼飢寒瞪目瞠然作直視
　　送英老兼簡鈍夫¶
靈源道價壓四海骨相正似陳睦州去年龍山同坐¶
夏時君亦來從我游閙傳詩膽抵身大時吐佳句凌¶
湯休故山歸去恰千里蠒足過我不肎留行看海上¶
茘子熟落枝丹顆無人收應共鈍夫行⬤下未輸分¶
柿獨風流
　　次韻龔德顔栁帖
<pb:KR6q0193_SBCK_001-6a>
顔柳以字名畫畫法可究後世何寂寥此軰了無有¶
皆云學未至妙不應心手那知斯人徒德高名往就¶
字工德不修名與身俱朽吾子佳少年俊氣駒方驟¶
新詩作行草開軸龍蛇走坐客口爲愕我亦知肎首¶
積墨如陂池積筆高隴阜學之不至顔要亦終至柳¶
此詩聞東坡請君書座右
　　神駒行¶
沙丘牝黄馬巳死俗馬千年不能嗣忽生此馬世上¶
行神駿直是沙丘子紫燄爭光夾鏡眸轉顧略前批¶
竹耳雪蹄卓立尾蕭梢天骨權竒生巳佀緑絲絡頭
<pb:KR6q0193_SBCK_001-6b>
沫流觜繡帕搭鞍初結尾决驟意態欲騰驤奔逸長¶
鳴抹千里
　　桐川王野夫相訪洞山既去作此兼簡直夫¶
野夫加於人一等玉骨春容含秀整巳驚詞源倒三¶
峽㑹看聲名重九鼎江南盡處山作堆雨餘青碧數¶
峯開那知萬壑千巖處風帽蹇驢能獨來鳳凰鸑鷟¶
未入眼今識鵷雛猶恨晩興䦨掉頭不肎留出門去¶
袂聊一挽君家富貴若騎虎擁鼻未免非虗語何當¶
解帶食太倉時時携被宿玉堂
　　贈范伯履承奉二子<md:KR6q0193_J_001-0579a>¶
<pb:KR6q0193_SBCK_001-7a>
大范風月湖小范煙雨柳清明與秀徹風度隨付受¶
醉䦨看落筆巳覺風助肘聲名定追尋公卿在懷䄂¶
江湖方縱浪第未一唾手乃公幹國器讜論在人口¶
謫居長閉門藥方曽校否著書亦細事用舎付杯酒¶
君看雨園鳩雨晴定呼舊
　　贈汪十四¶
石麒麟兒天上物英姿秀徹氣超忽我非寳公亦識¶
君嘉期半千知一出五色豪端欲飛動萬卷胷中正¶
撑突㑹當談笑取卿相先看唾手斫月窟詞鋒堂堂¶
無筆陣人笑我頑取纓紱昨日賡酧一百篇遶紙風
<pb:KR6q0193_SBCK_001-7b>
雷出倉卒我詩拙惡未全貧君語定知窮到骨朝來¶
爽氣西山高倚杖風流如拄笏秪恐與君汗漫游共¶
跨長鯨過溟渤
　　贈蔡儒効¶
我家與君鄰屋居君昔未生先長我君髪齊眉我總¶
角竹居讀書供日課君誦盤庚如注瓶我讀孝經如¶
轉磨長老竒君王佐才拭目顒顒觀長大十三環坐¶
同賦詩出語巳能驚怯懦風雷遶紙成千篇棄遺不¶
惜如零唾神思義表文融明清絶如珠不受涴江左¶
相傳紙價增東坡一讀不復和懷高識遠不可屈功
<pb:KR6q0193_SBCK_001-8a>
成囘首破甑墮家貧口衆難自安出圖斗粟充飢餓¶
閙聞筆陣掃萬人上國英雄膽先破殿前作賦聲摩¶
空盛名四海爭掀播華裾如葱馬如龍九衢突若流¶
星過我經憂患早衰微生怕虚名招實禍方衣童首¶
住江村飽飯愛尋閒處卧睡餘信手摸書看㑹意起¶
來行復坐林泉成趣亦題詩年來藁帙成堆垜仙郎¶
開卷面發光誇我雄詞驚李賀相期他日同此遊先¶
買鄰庵山數朶青松白石聞此言共作廬山二十箇
　　豆粥¶
出碓新秔明玉粒落叢小豆楓葉赤井花洗秔勿去<md:KR6q0193_J_001-0579b>¶
<pb:KR6q0193_SBCK_001-8b>
其沙瓶煑豆須彌日五更鍋面漚起滅秋沼隆隆踈¶
雨集急除烈焰看徐攪豆才亦趂洄渦入須⬤大杓¶
傳浄甕浪寒不興色如栗食餘偏稱地爐眠白⬤紅¶
火光濛宻金谷賔朋怪咄嗴蔞亭君臣相記憶我今¶
萬事不知佗但覺銅瓶蚯蚓泣
　　十二月十六日發雙林登塔頭¶曉至寳峯寺見
　　　重重繪出庵主讀善財徧參五十三頌作此
　　　兼簡堂頭
十年懷石門今日石門去雙林動曦光跋河開宿霧¶
力㣲藉古藤泥軟脱芒屨風泉白雲壑夜雨青松路
<pb:KR6q0193_SBCK_001-9a>
我生百事廢齒髪行衰莫但餘愛山心不逐年華故¶
此山甲天下自昔家吾祖峯如青蓮花千葉曉方吐¶
煙雲浮香色清涼洗肝腑異哉萬木間白塔巋然古¶
此老無恙時超放殊媚嫵萬象供談笑大千爲戲具¶
我曾從之游絶塵追逸歩誰云今巳亡塔開全體露¶
永懷憑妙觀此意竟凄楚⬤知深林間聊與故人遇¶
電眸霹靂舌咳唾成妙語筆端撼江海千偈浩奔注¶
人間有此客自可忘百慮堂頭百衲師嶷嶷法王輔¶
君看說禪口未肯讓前古夜䦨對昬燈豪邁激頑魯¶
相逢俱偶然此生真逆旅何當各努力業巳共騎虎
<pb:KR6q0193_SBCK_001-9b>
詩成對軒渠一笑小天宇
　　留題三峯壁間¶
三峯稜層如削玉一派懸泉瀉寒緑平生山水性貪¶
婪聊與白雲相伴宿松風竹露有餘清夜伴孤月依¶
簷楹神凝氣爽睡無夢不聞樓上霜鐘鳴庵頭禪翁¶
頭雪白麻衣草履提笻䇿謂予久與世緣踈青眼逢¶
迎喜詩客三峯高⬤溪水深造物留之無古今新生¶
松竹不須剪四時風露常蕭森粥罷收盂知我去殷¶
勤乞與題詩句山頭塵土任茫茫白雲自在來時路
　　華光仁老作墨梅甚妙爲賦此<md:KR6q0193_J_001-0579c>¶
<pb:KR6q0193_SBCK_001-10a>
雪裏梅開何草草欲問清香無處討囘看水際竹叢¶
邊寂寞閑愁洗粧早東坡戲作有聲畫竹外一枝斜¶
更好但恐金鬚容易墮額黄雖妙難長保笑笑先生¶
獨愛竹雪壁風梢麝媒掃應爲冰姿不可傳醉裏相¶
忘亦顛倒慚愧高人筆下春解使孤芳長不老從來¶
病眼錯黄昏隔霧相看更相惱
　　仁老以墨梅逺景見寄作此謝之二首¶
荒寒掃横斜稀踈開未徧煙昏雨毛空標格終㣲見¶
呉姬風鬢亂睡色餘妬面誰令種性香風味極不淺¶
道人三昧力幻出隨意現塞管玉纎寒無勞寫哀怨○
<pb:KR6q0193_SBCK_001-10b>
數筆何處山領略分⬤石逺含千里姿間見復層¶
出我本箇中人慣卧蒼崖側借路行人間勃土相欺¶
得⬤知一幅中見此晩秋色悠然欲歸去逺壑誰同¶
陟㫄人笑絶纓捲巻成陳迹
　　上巳日有懷昔從雲庵老人此日山行¶
今年上巳日久客望江⬤雙林接脩水石路入煙嵐¶
千峯出雲雨空谷吞寒潭蒼杉欎童童秀色動雲庵¶
不見庵中人青燈耿塵龕空餘行樂處攀翻聞笑談¶
風光與節物觸愁味參參臨高望煙靄衰涕落春衫
　　次韻胡民望小蟲墮耳
<pb:KR6q0193_SBCK_001-11a>
先生素坦率元日慵拜賀獨從耶溪翁掩門作清坐¶
一尊對喧譁酒酣巾幘墮忘形到挽鬚困倒相枕卧¶
一蟲輒墮耳忽覺風雨過隆隆竟不巳亟起呼燈火¶
頗疑含沙流射影隂中禍蟲亦意墮井咨嗟恨坎坷¶
豈曰無意出欲出但未果驚憂發清詩怨語終婀娜¶
夫子英偉姿竒韻出覊鎻⬤知乗一醉遭此微物挫¶
闘螘真闘牛此事古亦夥置之勿復疑自可平物我¶
我詩無好句聊復相唱和恐亦有佳處一笑千愁破
　　贈歐陽生善相¶
薛公衣尚敝飢腸轉鳴雷天子征遼東細君笑靨開<md:KR6q0193_J_001-0580a>¶
<pb:KR6q0193_SBCK_001-11b>
吾夫雖竒蹇(子流落徒/一本作吾)要是高世材發必藉時耳今¶
豈其時哉往見張將軍喜曰眞吾儕三矢定天山英¶
聲馳九垓房杜未肉食席門蒙積埃但餘王氏子文¶
字相追陪賢哉太夫人智鑑照襟懷嘗自撫其子國¶
鼎眞鹽梅但未識其友試與俱而來窺䆫見之喜亟¶
使羅尊罍果見貞觀間相逐登三台予嘗閲舊史至¶
此嘗徘徊數子初未貴踽踽蒿與萊而彼一女子底¶
藴遭窺猜何知婁師德碩大非栽培譬之萬頃波但¶
見瑠璃堆倔强如梁公包撫等嬰孩掩卷發長想鄙¶
吝爲崩頺吾今著田衣百念如冷⬤功名一破甑掉
<pb:KR6q0193_SBCK_001-12a>
臂首不囘頗怪歐陽生䛕語坐差排人生如逆旅嵗¶
月苦逼催懸知賢與愚終作土一坏美惡何足道君¶
亦真恢諧愚賢君勿取吾肯罪形骸不肖君謂賢是¶
適爲吾咍重輕寧在子意子定癡獃所喜亦清散時¶
時過茅齋明日念當行引紙研松煤詩成極醇釅蒲¶
萄初潑醅
　　贈許邦基¶
邦基今年方十九美如濯濯春月柳龍章鳳姿絶世¶
無金馬玉堂如故有酒䦨愛捉玉麈尾玉色正同批¶
誥手高燒銀燭擁新粧看君落筆龍蛇走欲驅清景
<pb:KR6q0193_SBCK_001-12b>
入秀句萬象奔趨不敢後人疑錦繡纒肺腸不然筆¶
端應有口謫仙風流今復見況亦彷彿外塵垢但恐¶
功名纒縛人未放青山掛窓牖
　　送正上人歸黄龍¶
道人泉南來音姿頗純美觀其略笑語亦自飽風味¶
相看坐終日孤月墮止水但見篆畦間青煙行未巳¶
朝來忽去我秋風動衣⬤試問安所之笑指千峯裏¶
秋晩當相尋結伴入層翠
　　贈呉世承¶
呉郎氣高明温然見標格文章當世家風流走上國<md:KR6q0193_J_001-0580b>¶
<pb:KR6q0193_SBCK_001-13a>
清談落玉麈醉䄂餘詩墨一種富貴韻緑髮映坐客¶
便覺儒生寒枯衰酸凍色解來古招提爐香伴禪寂¶
宗之果瀟灑壁門應夜直嵗晏或來歸共理登山屐
　　次韻寄呉家兄弟¶
朱門連屬⬤昌郡東湖褒賢拔高峻西山卷簾入欄¶
楯富貴遮人不容進我初見之不敢瞬呉家諸郎特¶
風韻戲語嘲之終不愠筆鋒落處風雷趂冰華百畨¶
一揮盡紅粧聚看眼波俊一堂喧闐客懽甚大厦吞¶
風簷月近君看渥洼本龍孕俗馬那能著神駿
　　香城懷呉氏伯仲
<pb:KR6q0193_SBCK_001-13b>
西山遭霧雨形勝久抑欎雲開誰使令千峯爲子出¶
骨瑛淡如秋談笑極强倔扶提登高閣慷慨問陳迹¶
特欣曇顯醉不受澄觀律加額想諸郎豪氣洗寒乞¶
新莊花成輪春生夢蝶室清境乃不游萬壑同稱屈¶
洪崖清不殺笑傲時出没路逢騎雪精挾以兩橘栗
　　大雪晩睡夢李德修挿瓊花一枝¶與語甚久既
　　　覺作此詩時在洞山
窮年踏黄塵旅卧每自鄙此山頗岑寂飲食亦清美¶
痩藤當一折且作終老計曉堂看春雪秀色浄䆫几¶
爐暖倚蒲圑頽然成坐睡君從何所來㑹我清夢裏
<pb:KR6q0193_SBCK_001-14a>
瓊花斜裊帽眸子湛秋水伊予雜懽笑噟阿竟何事¶
忽然長揖去驚覺在千里人生孰非夢安有昏旦異¶
心知目所見歷歷皆虗偽他日或相逢何殊開睫寐¶
此詩當見渠一展笑相視
　　汪履道家觀所蓄煙雨蘆鴈圖¶
西湖漠漠生煙雨浦浦圓沙鳬鴈聚今日高堂素壁¶
間忽見西湖最西浦翩翻兩鴈方欲下數隻飄然掠¶
波去獨餘一隻方穩眠有夢不成亦驚顧蕭梢碧蘆¶
秋葉赤青沙白石紛無數我本江湖不繫舟爾軰况¶
亦江湖侣令人便欲尋睿郎呼船深入龍山塢
<pb:KR6q0193_SBCK_001-14b>
　　蘇子平汪履道試李潘墨¶
⬤陽國師古禪伯玉殿以棊聊戲客客雖四海棊絶¶
倫我解兩奩俱用黒侍臣大驚帝微笑客亦䄂手吁¶
莫測黒中優劣自能分正似蘇汪今試墨老潘氣韻¶
凌阿寛二李不平有矜色坐令好事㫄舎郎瞠視無¶
言受巾幗我非⬤陽不能辨以手捫頭空嘆息徑當¶
相擕詣瞽叟夜半一辨須明白
　　隆上人歸省覲留龍山爲予寫起信論作此謝
　¶　　之
芙蓉阿隆耽兩耳急性天然緩如葦懷親徑歸不肯
<pb:KR6q0193_SBCK_001-15a>
留少留龍山今月矣新交未數故人稀睡足明䆫臨¶
棐几管城落帽爲微笑便覺金光走龍尾試校鵞經¶
拂硬黄傳此寳書千餘紙紙光葉葉揭筠膜字工戢¶
戢行凍螘勝公昔讀龍宫文百本妙談此其髓流落¶
人間今幾年此去西天十萬里我寄閑房古寺中閬¶
風著氊自當止自非道人三昧力此書何以能至此¶
炷香一讀萬縁空海印發光初按指願君垢盡雞出¶
燖亦於此法信根起生生要續無盡燈照了無明癡¶
種子
　　送元上人還桂陽建轉輪藏
<pb:KR6q0193_SBCK_001-15b>
趙州飽叢林⬤墯亦慣便起歩作欠伸藏經終一遍¶
投子猶可駭手足未舒展但於數字中演出五千卷¶
兩翁古禪伯措置令人羡安知塵塵中法輪常自轉¶
無數妙章句函匭金碧昡芥子瑠璃瓶歷亂齊發現¶
頗怪老龍華底事别營建幻出諸鬼物竒狀分百變¶
疾馳並推轂過目等飛電萬衆初錯愕熟視生悲戀¶
譬如觀冩照筆下出眉面爭貴紙上容活者反棄賤¶
乃知像教末妙理蔽浮淺要令齒髮軰種性受熏煉¶
元禪今⬤歸酬此夙所願我作送行詩敗墨磨破硯¶
詩成一大笑相顧春風軟㑹看出談笑錯落照深殿<md:KR6q0193_J_001-0581a>¶
<pb:KR6q0193_SBCK_001-16a>
想見午梵清隨喜時遶漩
　　贈淨上人¶
金華上人牧羊伴來尋江⬤好山看西湖毛骨漱秋¶
光野鶴精神照冰叚嗟余塵事苦相覊槁項蒼顔老¶
路岐二年來往⬤州浦古寺閒行三見之生涯初不¶
受塵垢到客跏趺聽秋雨玉軸巳閒經半掩銀葉未¶
寒煙一縷雲泉佳處包當解未暇從人覓錢買不嫌¶
高笑常垢汙與子俱載歸東呉
　　贈器之禪師¶
器禪鄱水來一鉢自笑傲偶然家此山十見青林槁
<pb:KR6q0193_SBCK_001-16b>
寒骨聳詩律枯筆作行草韻如綘闕容日月不能老¶
伊余曽聞名再見遂傾倒情高付無求語妙知有道¶
兹山得君居便覺山愈好何時卜東巖隣徑雲共掃¶
時時從君游吐詞覓遺藁
　　秀上人出示器之詩¶
川原積雨收餘隂閣新晴一宿古蘭若歸夢有餘清¶
清辰起危坐笑看煙縷横讀此阿師詩秀絲出盆明¶
中有衆谷髓氣和李騎鯨遥知落筆處遶紙風雷生¶
世無歐陽公意氣相倒傾豈當棄置此終老黄茆坑¶
雲居道疑大上藍持簡精藉渠一笑起頽綱相拄撑
<pb:KR6q0193_SBCK_001-17a>
秀也舊不識一見氣不矜索詩亦不惡寫此抑欎情¶
持以示流軰試令俗眼驚
　　送雷從龍見宣守¶(并序)
　韓子蒼少時從雷從龍先生游子蒼巳入館而從¶
　龍尚高卧廬山之下六䘮未葬特詣宣城謁知府¶
　舎人劉公衮公衮僉判在府中作此詩送之¶
子蒼布衣昨日脱今日便校秘閣書勿驚韓雷相隱¶
顯今來古孫名姓俱君看守道巳華國先生徂徠猶¶
把鉏嗟君六䘮寄空館富人滿前那可揀壞衣懸鶉¶
無一錢想像郭公四十萬青雲故人氣如春解令寒<md:KR6q0193_J_001-0581b>¶
<pb:KR6q0193_SBCK_001-17b>
谷生和珍江浦買舟春水生片帆何日到宣城府中¶
若見空青老從渠爲覓詩遺藁
　　予在龍安木蛇庵除夕微雪及辰未消作詩記
　　　之二首¶
終夕不自寐老逐客愁長寒威正折綿歸夢不成往¶
蕭驚聞打窻氣勢頗舂撞地爐對殘缸瓦溝集清響¶
起看雪覆砌秀色動屏帳歸來簷溜滴坐席初未暖¶
乃知春草微巳出嚴凝上但餘簷蔔林落花和月賞
元朝喜見雪一室譁少長新年方下車故嵗巳長往¶
和詩如奕棋時時作頭撞知誰徑尋我東墻屐齒響
<pb:KR6q0193_SBCK_001-18a>
正當穩靠蒲移几就⬤帳宿硯巳生冰呵筆藉和暖¶
一片忽飛來墮我詩卷上爲置石鼎⬤茗飲聊同賞
　　龍安送宗上人游東呉¶
淮水送君春雨餘剌舟斷岸歸匡廬江⬤别我秋天¶
逺輕囊痩䇿游西湖君去復來如社燕我獨留滯如¶
賈胡牽衣覓詩亦不惡怪君兒戲忘髭須平生千偈¶
風雨快約束萬象如驅奴飢來一字不堪煑乃知弄¶
筆輸耕鋤不如尋我舊游處武林清境天下無耐清¶
不得却來此作詩送君游上都
　　送充上人謁⬤山源禪師
<pb:KR6q0193_SBCK_001-18b>
老源縛屋磯山側廬山對門江水隔單丁住山二十¶
年一等栽田博飯喫諸方説禪如紡車我口鈍遲無¶
氣力屋頭枯木自安禪生鐵脊梁釘椿直我昔東游¶
曽見之兩頰温然笑渦出到今持夢渡楊瀾浪花漫¶
天浩無極紛紛衲子飽眠卧面如梔子衣領白年年¶
江北與江南誰肯端來尋此客愛君今人肺腸古毛¶
骨含秋眼睛碧能知此老端往尋處處好山留不得¶
作詩贈君終自愧君去我留空歎惜
石門文字禪巻第一<md:KR6q0193_J_001-0581c>¶(徐普書端學堯刻/萬曆丁酉仲秋徑山寺識/刑部郎中金壇于玉立施刻此卷子緑居士對)

<pb:KR6q0193_SBCK_002-1a>
石門文字禪巻第二¶
　　　宋江西筠溪石門寺沙門釋德洪覺範著¶
門人覺慈編録　西眉東巖旌善
