#-*- mode: mandoku-view; -*-
#+DATE: 2015-08-30 21:47:33.481878
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_006-0601a> 
#+PROPERTY: JUAN 6

 石門文字禪卷第六¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

古詩六¶

寄彭景醇奉議¶

#+BEGIN_VERSE
「　我庵湘山麓君家湘江尾共看湘山雲同飲湘江水¶君有負郭田飽食驕稚世小兒探井臼大兒了租稅¶我獨生事拙饘粥每不繼君如李大夫時時容乞米¶永懷湖山堂風物自閒美楞嚴初讀罷篆冷空窗几¶微風拾殘紅幽鳥妨春睡蒼苔滿門巷榆柳陰覆砌¶杖策亦窺園悠然望層翠歲時無營為祭奠修家禮¶自覺去幼安正復不遠耳遙知讀此詩忻然開笑齒
#+END_VERSE
」¶

宿湘陰村野大雪寄湖山居士¶

#+BEGIN_VERSE
「　夢回聞打窗曉起喜覆瓦江山驚晝永秀色玄相借¶升鞍風便旋浩蕩春隨馬不憂江瘴生更喜麥連野¶湘山宜可老慶弔同里社乃爾癈推擠眷此多賢者¶湖山薝蔔林為我花連夜想見老居士擁衲清入畫¶山陰興未盡玉麈思對把政恐觸機鋒怒遭握拳打¶遙知和此詩呵筆意閒暇妙語鬥清妍正圍紅紛寫
#+END_VERSE
」¶

景醇見和甚妙時方閱華嚴經復和戲之¶

#+BEGIN_VERSE
「　夫子和雪詩放意如注瓦手搏華嚴界笑中已見借¶高詞師棗柏寧暇數班馬如登妙高峰如游廣莫野¶怪公個中人亦入此保社朝來誰扣門寂音老尊者¶扶笻坐山堂詩眼不知夜不入人閒世誰將作圖畫¶但欠維摩女玉骨無一把紛紛散奇英梨花風雨打¶湖山晚多態應接殆未暇此詩聊戲公詩成還自寫
#+END_VERSE
」¶

雪霽謁景醇時方𡎺堤捍水修湖山堂復和前韻¶

#+BEGIN_VERSE
「　𡎺堤蓋南堂雪霰響新瓦我踏雪泥至自攜雙不借¶愛公有俊氣句法洗凡馬清婉繼彭澤寒陋笑東野
<pb:KR6q0193_J_006-0601b>¶願為西崦鄰投名入詩社餘年吾事濟過從有公者¶何時聞折竹燈火共清夜曉堂人未掃如開輞川畫¶平生學牧牛鼻索嘗自把而今失所在寧復事鞭打¶吾詩一寄耳雕琢特未暇且欣兩俱健意氣要傾寫
#+END_VERSE
」¶

和景醇從周廷秀乞東坡草蟲¶

#+BEGIN_VERSE
「　周髯迂闊亦自笑安樂飢寒奈嘲誚東坡墨戲偶得¶之保藏更作千金調自言吾富可坪國癡病已深那¶可療坡初畫此適然耳髯以夸人無乃勦彭侯滿腹¶是精神翰墨行藏兩俱妙應嗟玩物非尚德未欲奪¶攘投火療乞之如易紫香囊豈弟高風珠自照此詩¶醇釅等佳醞為君滿引那辭釂
#+END_VERSE
」¶

題萬富樓¶

#+BEGIN_VERSE
「　賢為萬人英筆力挽萬牛寶帶腰萬丁封及萬戶侯¶彼富一二數其實富未周君看清曲江傑立萬富樓¶山川占形勝佳處橫高秋丈人披白帢憑欄清兩眸¶凜然無求姿一洗驕氣浮郿塢癡肉臠金谷酒色囚¶名均謂之富涇渭實異流余窮蓄一喙得飽事事休¶貧富若天淵飽豈有劣優此詩如橄欖初嚼欲棄投¶終然成可口味永當見收
#+END_VERSE
」¶

湘西飛來湖¶

#+BEGIN_VERSE
「　武林散煙鬟一峰螺髻孤煙雲有奇態華木秋不枯¶理公何許來望見輒軒渠曰此靈鷲峰何年來飛乎¶個中有白猿為子抵掌呼至今呼猿澗飛波跳碎珠¶竭來楚國南萬山爭走趨精廬開橫塘清可照眉須¶高人家武林致此從東吳那知湘水西乃有飛來湖¶連蕩滿秋色小艇藏菰蒲閒來倚危檻對立鷗炯如¶我與湘峰色俱堪入畫圖
#+END_VERSE
」¶

次韻周達道運句二首¶

#+BEGIN_VERSE
「　問人欲買山便應知官情詩眼豔秋水袖手望空青¶家蓄不貪寶寸田常自耕永懷柴桑歸悠然見真誠
<pb:KR6q0193_J_006-0601c>¶不甘口腹累折腰求乳腥偶題五字句醉墨半欹傾¶麒麟入圖畫鼎彝書姓名何如癭瓢中獨酌郎官清¶鳥啼春寂寂院靜花冥冥懸知睡足處衾暖紙窗明¶朱門連大藩知是故人宅登門一笑懽忘其身是客
#+END_VERSE
」¶

#+BEGIN_VERSE
「　叢林斷岸西聚落一水隔欲知往來數雞犬亦相識¶人情改朝夕世議苦迫窄公輩月輪高不涴濁流色¶撥書臥清曉井汲聞餘滴職嚴賓謁少境靜意自適¶嗟余眷閭里邊風馬嘶北公賢義當親此外吾何擇¶瘴痾蘇晝簟小寢喧鼻息夢驚哦公詩清懽洗岑寂
#+END_VERSE
」¶

大雪寄許彥周宣教法弟¶

#+BEGIN_VERSE
「　湘西雪連日荒寒發明鮮誰持華藏界墮我宴坐邊¶遙知毘耶老薝蔔開滿前想見散華女笑頰微渦旋¶不受禪律縛尚遭富貴纏遊戲翰墨中骨清聳詩肩¶白灰紅麒麟玉液黃金然醉眼豔秋水落筆驅雲煙¶放意吐秀句與雪爭清妍我詩出寒餓苦語秋蛩煎¶定作笑拊掌望空鬚一掀
#+END_VERSE
」¶

臥病次彥周韻¶

#+BEGIN_VERSE
「　臥便午簟袪殘暑誰令殿閣風鷗語君來談笑破岑¶寂尉此經旬攜手阻湘山解事不須招數峰入座爭¶翔舞心知清境世不要勝踐從來數支許戲將平時¶說禪口貶剝諸方呵佛祖眼高叢林不見人但許南¶臺稱法乳忽驚詞鋒亂斫伐披靡千人如項羽詩成¶相對兩咨嗟此生俯仰成今古
#+END_VERSE
」¶

次韻朝陰二首¶

#+BEGIN_VERSE
「　轆轤曉汲罷幽響聞餘滴不知雨毛空但覺炊煙濕¶閒居少過從屋角寒藤入夫子獨念我問訊常絡繹¶時來歎柴扃飢飽共休戚此詩麗如春妍暖破岑寂¶如追薊子訓可望不可及
#+END_VERSE
」¶

#+BEGIN_VERSE
「　稻田翠浪翻風葉朝露滴按行阡陌閒歸來袍褲濕¶駮雲漏日腳窗戶空翠入當年走京塵日莫馳山繹
<pb:KR6q0193_J_006-0602a>¶此生彈指閒強半是悲戚朅來效支遁買山老閒寂¶君真許詢輩詩語時見及
#+END_VERSE
」¶

余病脾氣李宜中教余服仙茅…¶

#+BEGIN_VERSE
「　嗟余早衰人多病良業疾脾勞禁晚餐腿重怯下濕¶爾來又增添冷氣攻脅脊愁坐如蹲猿呻吟喧四壁¶聞世有仙茅溫中等金石恐能袪吾疾僥倖延餘息¶我家小郎君道眼窺罅隙恐余偷心在指數煩口擊¶負負無可言頹然慚道力檢密念慧遠誦咒憶羅什¶兩翁例一笑顛倒不足惜世尊病須乳侍者遣行乞¶達磨五遭毒知毒乃敢食佛祖豈貪生避就唯恐失¶二者如不坐吾罪亦可釋想見讀此詩笑中和易色
#+END_VERSE
」¶

彥周見和復荅¶

#+BEGIN_VERSE
「　既有疾可示非是都無疾如春有陽燄渴鹿想為濕¶以君足疾苦例我痛腰脊忍痛而曰空觸墻為無壁¶此論蓋四座聞者皆屏息吾聞有漏軀有病資藥石¶漏盡病乃除其神則無隙譬如出礦金萬鍛受鎚擊¶妙哉迂開老辯博見才力種性能文章怒罵成詩什¶荊山玉抵鵲而為路人惜此詩不辭和而藥不厭乞¶又如夢中人飢而獲飲食覺來輒大笑飢飽兩俱失¶以是知法空妄盡方自釋解空如佛言不許離聲色
#+END_VERSE
」¶

彥周以詩見寄次韻¶

#+BEGIN_VERSE
「　兩詩護宗旨萬仞仰峻嶺攀緣不可及妙語出鋒穎¶鈍根遭譏訶正坐不勇猛譬如策疲羸強以扛九鼎¶頑冥雖難化豈不發深省坐令跛驢心奮迅起馳騁¶愛君辯縱橫又畏面嚴冷直諒有如子敢不加虔調¶尚記笑語時水軒同煮茗池閒如鏡空倒蘸垂楊影¶歸來渡湘江一葉浮萬頃舟中亦曬藥欲以駐頹景¶君儻終不嗔藥盡更當請
#+END_VERSE
」
<pb:KR6q0193_J_006-0602b>¶

送彥周¶

#+BEGIN_VERSE
「　虞卿脫魏齊拼意與俱去公卿一破甑掉臂不復顧¶蕭何追韓信棄車遂徒走貪賢如攫金不見市人聚¶會合意傾寫掩書想風度彥周雖綠髮風味映前古¶高論傾座人能破萬毀譽獨立傲世波屹然如砥柱¶令人每見之不敢發鄙語推墮吾法中偃蹇揖佛祖¶死生人所怖玩之於掌股此生幾離別此別覺酸楚¶夜寒眾峰高獨看霜月吐明日解歸舟西風白蘋浦¶君去我獨留蒼茫煙水莫
#+END_VERSE
」¶

長沙邸舍中承敏覺二上人作記年刻舟之誚以詩贈¶

#+BEGIN_VERSE
「　道人天姿心匠妙漆瞳含秋看飛鳥氣和不減華林¶風韻高勝卻霜巖曉心胸冰壺不隔塵爭傳落筆如¶有神不畫凌煙大羽箭來寫山林夢幻身清秀摩雲¶洞冰雪更將已素稱三絕不作能癡顧虎頭定為露¶頂王摩詰傳神寫照誰與功吾聞成在阿堵中擬將¶萬匹鵝溪絹為寫漚中勝義空
#+END_VERSE
」¶

王仲誠舒嘯堂¶

#+BEGIN_VERSE
「　隔岸莫山秋翠重少焉月作冰輪湧閒披白帢登此¶堂絳闕神清氣深穩齒應銜環舌卷桂兩鬢西風心¶一寸此中不著絲竹耳但覺清圓林葉動餘韻夫須¶百里聞風露清冥人跨鳳恐君夜殘亦仙去棄米叫¶雲空目送
#+END_VERSE
」¶

贈周廷秀¶

#+BEGIN_VERSE
「　周郎南州俊毛骨特英拔結髮翰墨場聲光先逸發¶上書論國事人危泰山壓居然竄南陬風埃到鬚髮¶平生拙生事寒饑坐曠達相逢湘水湄清甚等苕霅¶書近庾西臺詩如王右轄解尋磨納禪仍領凌波襪¶春露試晴窗舌頰增脫活澆公剛直胸搜攪醫國法¶氣當宿玉堂絲絢八磚踏當分買山錢放開痛一掐
#+END_VERSE
」
<pb:KR6q0193_J_006-0602c>¶

次韻吳興宗送弟從溈山空印出家¶

#+BEGIN_VERSE
「　身心俱出家豈復論家世一念斷攀緣即入三摩地¶珍重大願王此法端可恃若能訓此心是畢丈夫事¶君看宏覺師後身是曇諦儻欲貯甘露先將潔令器¶自當福人天豈止能自利譬如雞出燖真復生厭離¶空印法門傑淨慈數高弟初不荷吾法亦自為佳瑞¶汝能傾心事建此平生志淨中有浮念何異目有翳¶內外俱一如乃稱真正士以此談妙法要使天華墜¶百里半九十良醫三折臂果解信此言不媿甘蔗裔
#+END_VERSE
」¶

張野人求詩¶

#+BEGIN_VERSE
「　醉看湘山二十春杖藜疾趨旋路塵兒童拍手呼不¶住並行磨之不怒瞋人間禍福本無象引手按之如¶有神草鞋不踏公卿門術中玉石兩俱焚不知世上¶有憎愛一味但覺山林尊得錢行沽付一醉兒啼妻¶號了不聞孔仲山為阿里卒吳門亦藏梅子真何年¶笑跨紫雲去舉手山頭謝世人
#+END_VERSE
」¶

寄卻子中學句¶

#+BEGIN_VERSE
「　剛疏觸時怒髮之投海山沛恩出意外縲囚遂生還¶湘西谷量雲結屋清蘋灣舉手弄雲水意適情自閒¶大藩英俊地翰墨相追攀聚話蘭叢秀吐氣雌霓彎¶我窮世諱見所至特見刪但餘遭夫子時時客扣關¶邇來又識公喜忘雙鬢斑夷粹韻拔俗簡重語不煩¶人品有如子合在臺閣閒歸來夢西津五峰解煙鬟¶故人訝歸晚負負媿在顏此詩雖夢語亦足發天慳¶乃知憂患烈不能鐫冥頑遙想為一笑秀句出飢寒
#+END_VERSE
」¶

子中見和復荅之¶

#+BEGIN_VERSE
「　世味嘗已遍嚲著匿雲山為問何能爾鳥倦自知還¶湘西一千頃分我楊柳灣時為理魚蓑人眠舟自閒¶公真功名人高韻不可攀譬如秋無雲璧月挂一彎¶我詩聊寄耳猥語憑見刪峻句乃見辱嶮如履潼關
<pb:KR6q0193_J_006-0603a>¶細看秀爭發紅英微雨斑坐令十年心清涼去煎煩¶竹林在何許延頸佇望閒遙知醉逃暑玉纖侍丫鬟¶得句有奇趣笑渦印朱顏引紙欲續和自歎才澀慳¶應當恕不迨鄉閭念疏頑把卷味長哦松風嗽齒寒
#+END_VERSE
」¶

次韻游衡嶽¶

#+BEGIN_VERSE
「　結髮功名場吾豈厭朝市風埃涴袍褲樂事嗟無幾¶那知望耆闍舉手弄雲水山空荅清嘯一洗風埃恥¶赤岸橫落日孤煙起墟里陰晴故多態風物自閒美¶歸來說佳處尚復喜見齒為作鶴腦側失床忘而趾¶平生嘉遁心衍挽車輪起拭涕師懶瓚多事笑曇始
#+END_VERSE
」¶

次韻游方廣¶

#+BEGIN_VERSE
「　萬峰纏煙霏一線盤空路丹楹出翔舞半在生雲處¶海人猿臂上哀湍不堪泝夫子英特人自是幹國具¶醉耳厭絲竹來此良有故臨高賦新詩妙語發奇趣¶便欲抱琴書亦作東家住山靈應拊掌笑公入窘步¶自當眠玉堂蓮燭夜枉顧偶此愛山爾戲語亦瓦注¶富貴本縛公雲泉寧可付置卷發遐想湘月微雲度
#+END_VERSE
」¶

游白鹿贈大希先¶

#+BEGIN_VERSE
「　昔人隱臨湘解跨白鹿游公來弔陳跡但有林壑幽¶春風掃夕陰雌霓飲澗湫披晴望形勝衣裾空翠浮¶道人高尻揖自陳語和柔烏猶為人好草亦能忘憂¶矧汝家臨川共飲西津流欣然為題詩清絕如霜秋¶詩成又自錄小字如蠅頭意重恐難荷鄉義良已周¶遙乘知興耳興罷夫何求我和無好語效顰增歎羞
#+END_VERSE
」¶

次韻題兀翁瑞筠亭¶

#+BEGIN_VERSE
「　大圓鏡空越數量是中豈容男女相風橐俱聲未易¶分前身後身翻覆掌種石玉生硯出芝人亡物在何¶足奇請看襄母千里至庭竹駢根生瑞枝人言親少¶而子老異事相傳爭絕倒心法之妙傳以麤此理難¶與俗人道雲居的孫難共語辯如建瓶空氣宇不將
<pb:KR6q0193_J_006-0603b>¶雙腳踏城闉卻侯詩句能寫真
#+END_VERSE
」¶

次韻思忠奉議民瞻知丞唱酬佳句¶

#+BEGIN_VERSE
「　兩詩清於玉堂臥氣如漢軍爭祖左高軒想見連璧¶來輾我門前碧苔破為君哦此萬籟簧楚音變盡餘¶微些文章自然真吐鳳句拙見之那敢和高才要當¶萬錢食小邑折腰坐飢餓仲弓曾為太丘令義方亦¶作吉陽佐丈夫功名未入手行樂莫嫌詩酒涴
#+END_VERSE
」¶

次韻思晦弟雙清軒¶

#+BEGIN_VERSE
「　門前無俗駕籬外有青山不出已成趣懶惰心所安¶鳴鳩驚午夢意消風物閒可憐修竹林遮我茅三間¶兄每緣詩來有時忘巾冠永愧隔壁呼束帶酬問端¶此詩可三復句挾風霜寒令人想見之恨身無羽翰¶壽子一杯水世隘軒獨寬
#+END_VERSE
」¶

會福嚴慈覺大師¶

#+BEGIN_VERSE
「　慈覺初見我背呼仰而應遂同宿湘上夜語如建瓴¶犀顱氣不讋虎頷目有稜精彩類澄觀突兀掩萬僧¶喬嶽占南極寒翠知幾層此老家此山親分漳水燈¶寶坊天雨華午梵盤清冥欲知法席盛但看道價增¶破夏出山來乃爾忘規繩蓋皮為之災公卿慕聲稱¶我幸無子累癡鈍人所憎平生寢飯外摩挲一枝藤¶少年入三吳題詩遍西興歸來舟彭蠡浪山雪崩騰¶匡廬落笑中萬疊橫空青又嘗游并汾趼足渡河冰¶衝虎上太行雞鳴見日昇此樂墮渺莽坐睡頭髯鬠¶朅來湘西塢倦鶴整羽翎只待秋風健祝融期再登
#+END_VERSE
」¶

慈覺見訪余適渡江歸以寄之¶

#+BEGIN_VERSE
「　黃沙橫吹意儻恍江色摸胡迷背向剌舟開岸風掠¶耳日莫歸來說驚浪旋添榾柮火蒙密堵立咨嗟羅¶少長碗楪鏗然野炊熟井稅未輸夜舂響少年信腳¶蹈憂患幾同[廷/虫]叟埋煙瘴歸來閒散贖辛勤老住江¶村無雜想夢回書几有青燈雞一再鳴布衾暖遙想
<pb:KR6q0193_J_006-0603c>¶老禪讀此詩應作掀髯笑拊掌
#+END_VERSE
」¶

次韻蘇通判觀牡丹¶

#+BEGIN_VERSE
「　東風背立知誰家扶頭醉韻中流霞天涯也識洛陽¶面露叢幽蕊生奇葩兩翁賦詩皆妙語讀之令人欲¶仙去坐閒亦著白髮禪勝游且願追支許擁毳同看¶聊自娛春歸不肯略踟躕解空勿憶南泉老但言如¶夢不言無
#+END_VERSE
」¶

次韻元不伐知縣見寄¶

#+BEGIN_VERSE
「　我讀元侯詩嶮若過驚浪忽於旋渦中濺雪湧千嶂¶又如曹征西唾手縛袁尚又如花間春熟視迷背向¶何從得此客要是萬夫望少年翰墨場開口取卿相¶低摧牛刀中軒特見雅量君看風月湖自是無盡藏¶應手物華妙纖穠見情狀平生冥搜眼已照鮑謝上¶自當走奇勳豈止稱師匠嗟余衰退者那敢論輩行¶正如羊叔子堅臥荅陸抗詩成急雨來掃盡層雲障¶重慚無傑句酬君語豪壯
#+END_VERSE
」¶

和元府判遊山句¶

#+BEGIN_VERSE
「　舉手弄雲泉濺衣作跳波側耳聞遺音仰看幽鳥過¶兩公作妙語清絕類陰何氣爽如南山晴嵐掩峨峨¶意快如落暴萬仞崩銀河秀如華林風嫣然散微和¶而余獨朴拙欲登選佛科十年類馬駒鏡謂磚可磨¶楓瘤或見取此事古亦多噪吻成綺語寧恤犯尸羅
#+END_VERSE
」¶

送不伐赴天府儀曹¶

#+BEGIN_VERSE
「　長沙解嶺海浩壤冠南楚豈止風物繁山水亦清富¶然以余觀之兩者未足數雖曰大藩地要以多賢故¶元侯汝穎奇家世工酌古朅來簿書中見此廊廟具¶三年令小邑野鶴翦翎羽側腦望雲漢奮躍思遠舉¶忽聞除書至當得贊天府婢僕想京華一室譁兒女¶便覺駝鐸聲吹帽黃塵路舉首望絳闕金碧礙雲雨¶富貴本自天車馬氣成霧遙知念舊遊笑與同僚語
#+END_VERSE
」
<pb:KR6q0193_J_006-0604a>¶

送友人¶

#+BEGIN_VERSE
「　幽人獨負三尺琴自謂羲皇得意深經年不肯鼓一¶曲欲造千里求知音夕陽渡口西風起黃葉紛紛墜¶秋水送君默默上孤舟片帆忽舉風波裏此去吳中¶風物好重複江湖我曾到桂子落時雙澗秋白猿啼¶處孤松老卻入苕谿凡幾里連天震澤無窮已紅蕖¶苞折流水香紫蓴絲軟鱸魚美何時興盡見歸舟古¶今客路多飄流孤雲別鶴無縱跡空聽蟬聲野渡頭
#+END_VERSE
」¶

聽道人諳公琴¶

#+BEGIN_VERSE
「　道人貌臞骨藏年漆瞳照人方而淵家住湘山湘水¶邊氣清日應嚼芳鮮羅浮飯石性所在定林飲澗老¶更堅子其徒歟寧果然抱琴過我亦自賢玉徽按抑¶朱絲絃借絃為舌傳語言誰家恩怨餘妒憐綺窗鶯¶燕春風顛顛風盤空攪蒼煙蕭蕭吹鬢人未眠清都¶絳闕斷世緣骨飛不到夢所傳秦箏心知是響泉置¶之髯鬚一笑掀蕊珠三疊舞胎仙坐令遺世如蛻蟬¶何年醉騎紫雲去此琴枵然成棄捐
#+END_VERSE
」¶

你能禪三鄉俊宿山¶

#+BEGIN_VERSE
「　湘西春色無人要萬頃鏡空飛白鳥小閣披衣眼力¶衰一聲款乃酬清曉芒鞋閒穿聚落來此岸綠陰行¶不了南臺老未忘鄉井抵掌清談輒高笑烹茶煮筍¶未當勤放意賦詩語奇峭此生何處不戲劇萬事隨¶緣真道妙何當借子西齋宿共看湘月千峰表
#+END_VERSE
」¶

陪張廓然教授游山分題得山字¶

#+BEGIN_VERSE
「　先生如梁鴻德耀亦愛山湘西十月留笑語煙雲閒¶弄泉石梅塢喚舟青蘋灣藉草飲松下松風當吹彈¶二妙生清妍山花插雲鬟粲然起為壽舞袖相翩翻¶先生墮幘醉頗覺天地寬醉語忽成詩為題蒼壁顏¶城郭遙相望但見千峰寒
#+END_VERSE
」¶

又得先字
<pb:KR6q0193_J_006-0604b>¶

#+BEGIN_VERSE
「　青山隨處有見之輒欣然獨於湘上山欲買歸休田¶此邦多君子故欲吾終焉先生人品高白鷗春水前¶弟子亦秀發玉樹相明鮮頗怪翰墨場亦著白髮禪¶分題得難韻下筆風雷旋詩成愕眾口不復較後先¶閒中有此樂安用食萬錢紫芝愛陸渾遂為好事傳¶悠然見眉宇寧復羨遺編
#+END_VERSE
」¶

送廓然¶

#+BEGIN_VERSE
「　長沙古都會何以冠荊楚但曰財富強山水最佳處¶那知號大藩實以英俊聚張侯官雖冷藉甚有名譽¶心胸高崔嵬萬卷相撐柱君看逸群姿嬌不受控御¶罷官當北歸一室譁兒女想見駝鐸聲桑棗黃塵路¶倚馬草十制贍氣見眉宇此職誰當之夫子無媿負¶璧門黃金閨獨宿無晤語時應夢湘江醉臥聞柔櫓
#+END_VERSE
」¶

大溈山外侍者求詩¶

#+BEGIN_VERSE
「　湘南古叢林鐘梵百世傳大圓百丈來縛屋巖石邊¶煥然成寶坊服用如諸天經今成幾何已逾三百年¶誰為中興者卓哉空印賢大鐘日夕撞圓音荅山川¶衲子自成群晝誦而夜禪道人舊未識眉目何淵然¶乞詩亦不惡篝燈臨網牋人生等浮雲達者無後先¶我亦一戲耳走筆成長篇
#+END_VERSE
」¶

送珠侍者重修真淨塔¶

#+BEGIN_VERSE
「　清涼寂滅塔三世無鮮陳巋然塵塵中現此光明身¶尚無有祖成寧當說有壞憫此情見者亦驚世議隘¶泐潭道人珠願力無礙限行看蒼煙叢一切俱成辦¶狐死必首丘馬嘶必望北蓋皆不忘本人豈宜忘德¶秋風淨湘楚萬里浩無垠嗟予頹然臥羨子如孤雲
#+END_VERSE
」¶

英大師年二十餘工文作詩勉之¶

#+BEGIN_VERSE
「　英公南海來眉宇靜而淵少年辭海山腳力生雲煙¶已能弄翰墨句好自可傳君看嵩仲靈骨瘦聳清堅¶平生護教心光與星斗懸化去四十載凜然長在前
<pb:KR6q0193_J_006-0604c>¶文章一技耳幾不減市廛要求出世法道眼照人天¶吾言激後生君俊無忽焉千峰開宿雨蒙頭作深禪¶古人亦何遠何必羨遺編
#+END_VERSE
」¶

崇禪者覓詩歸江南¶

#+BEGIN_VERSE
「　去年社燕前道人江南住一笑寒鴻來又在龍安浦¶今年寒食後歸心忽飄絮不知換秋菊能復如期否¶此生付浮雲忽散還復聚要之不可必恐作人閒雨¶行藏類隱峰兩踏石頭路故山有遺恨缺典念馬祖¶落日頹金盆蒼茫煙水莫離情渺難收摹寫入凝佇
#+END_VERSE
」¶

送悟上人歸溈山禮覲¶

#+BEGIN_VERSE
「　亂峰踢卓不容數寶構翔空盤萬礎溈源水作青蓮¶香攧雷濺雪出煙雨住山老如大雄虎暗谷行藏文¶彩露說禪不費絲毫力以空為印印諸祖道人乃是¶小菸菟氣已食牛難共語悠然蹤跡似孤雲羨儂先¶我山中去會當出缽螺頂閒見此頎然秀眉宇
#+END_VERSE
」¶

贈珠維那¶

#+BEGIN_VERSE
「　湘雲遮世路閒客此閒行彌日不忍去眷此山水清¶暖窗欲春色茗碗雪花輕道人舊不識一見意已傾¶人生無根蒂聚散如流萍聊炷返魂梅將以熏道情¶此詩亦偶爾夫用四座驚
#+END_VERSE
」¶

瑀上人求詩¶

#+BEGIN_VERSE
「　道人江南來快作臨川語立談當夕照鄉間問安否¶坐令十年心想見西津渡少年游諸方迺欲追佛祖¶清韻不可摹彷彿見眉宇豈止義中龍當作文中虎¶西風健行李暫會還徑去我如社後燕並立理歸羽¶或似天上雲風約聊復住勿長應深谿當作人閒雨
#+END_VERSE
」¶

送[啗-口+王]上人往臨平兼戲廓然¶

#+BEGIN_VERSE
「　鶻[啗-口+王]腦骨緊腳力健生雲疊數一萬里捷於臂屈伸¶肉佛不譏訶稱之返云云坐誦覺範詩抄錄亦甚勤¶群兒爭欺之偽雜以佗文[啗-口+王]獨頷不語飯沙俱一吞
<pb:KR6q0193_J_006-0605a>¶湘西雪達旦萬樹吐奇芬凍行如鷺鷥雪泥濺衣裙¶解包呵直指又作飢猿蹲放意說臨平想見禪誦群¶坐令冷齋中忽然變春溫明朝別我去掣肘徑出門¶便覺西湖月夜坐生夢魂
#+END_VERSE
」¶
石門文字禪卷第六
<pb:KR6q0193_J_006-0605b>¶

