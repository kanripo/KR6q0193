# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 5

寄彭景醇奉議¶
我庵湘山麓君家湘江尾共看湘山雲同飲湘江水¶
君有負郭田飽食驕穉世小兒探井臼大兒了租税¶
我獨生事拙饘粥每不繼君如李大夫時時容乞米¶
永懐湖山堂風物自閑美楞嚴初讀罷篆冷空䆫几¶
㣲風拾殘紅幽鳥妨春睡蒼苔滿門巷榆柳隂覆砌
<pb:KR6q0193_SBCK_006-1b>
杖䇿亦窺園悠然望層翠歲時無營為祭奠修家禮¶
自覺去幼安正復不逺耳遙知讀此詩忻然開笑齒
　　宿湘隂村野大雪寄湖山居士¶
夢囘聞打䆫曉起喜覆瓦江山驚晝永秀色&KR0007;相借¶
升鞍風便旋浩蕩春隨馬不憂江瘴生更喜麥連野¶
湘山宜可老慶弔同里社乃爾廢推擠眷此多賢者¶
湖山薝蔔林為我花連夜想見老居士擁衲清入畫¶
山隂興未盡玉麈思對把政恐觸機鋒怒遭握拳打¶
遙知和此詩呵筆意閑暇妙語鬭清妍正圍紅粉寫
　　景醇見和甚妙時方閲華嚴經復和戲之
<pb:KR6q0193_SBCK_006-2a>
夫子和雪詩放意如注瓦手搏華嚴界笑中巳見借¶
髙詞師棗柏寧暇數班馬如登妙髙峯如游廣莫野¶
怪公個中人亦入此保社朝來誰扣門寂音老尊者¶
扶笻坐山堂詩眼不知夜不入人間世誰將作圖畫¶
但欠維摩女玉骨無一把紛紛散竒英棃花風&KR0040;打¶
湖山晩多態應接殆未暇此詩聊戲公詩成還自寫
　　雪霽謁景醇時方&KR2677;堤捍水修湖山堂復和前
　　　韻¶
&KR2677;堤蓋南堂雪霰響新瓦我踏雪泥至自擕雙不借¶
愛公有俊氣句法洗凡馬清婉繼彭澤寒陋笑東野<md:KR6q0193_J_006-0601b>¶
<pb:KR6q0193_SBCK_006-2b>
願爲西崦隣投名入詩社餘年吾事濟過從有公者¶
何時聞折竹燈火共清夜曉堂人未掃如開輞川畫¶
平生學牧牛鼻索嘗自把而今失所在寧復事鞭打¶
吾詩一寄耳雕琢特未暇且欣兩俱健意氣要傾寫
　　和景醇從周廷秀乞東坡草蟲¶
周髯迃闊亦自笑安樂飢寒奈嘲誚東坡墨戲偶得¶
之保藏更作千金調自言吾冨可坪國癡病已深那¶
可療坡初畫此適然耳髯以夸人無乃勦彭侯滿腹¶
是精神翰墨行藏兩俱妙應嗟玩物非尚徳未欲奪¶
攘投火療乞之如易紫香囊豈弟髙風珠自照此詩
<pb:KR6q0193_SBCK_006-3a>
醇釅等佳醖爲君滿引那辭釂
　　題萬冨樓¶
賢爲萬人英筆力挽萬牛寶帶腰萬丁封及萬户侯¶
彼冨一二數其實冨未周君看清曲江傑立萬冨樓¶
山川占形勝佳處横髙秋丈人披白帢凭欄清兩眸¶
凛然無求姿一洗驕氣浮郿塢癡肉臠金谷酒色囚¶
名均謂之冨涇渭實異流余窮蓄一喙得飽事事休¶
貧冨若天淵飽豈有劣優此詩如橄㰖初嚼欲棄投¶
終然成可口味永當見收
　　湘西飛來湖
<pb:KR6q0193_SBCK_006-3b>
武林散煙鬟一峯螺髻孤煙雲有竒態華木秋不枯¶
理公何許來望見輒軒渠曰此靈鷲峯何年來飛乎¶
個中有白猿爲子抵掌呼至今呼猿澗飛波跳碎珠¶
朅來楚國南萬山爭走趨精廬開横塘清可照眉須¶
髙人家武林致此從東呉那知湘水西乃有飛來湖¶
連蕩滿秋色小艇藏菰蒲閑來倚危檻對立鷗烱如¶
我與湘峯色俱堪入畵圖
　　次韻周達道運句二首¶
問人欲買山便應知官情詩眼艶秋水袖手望空青¶
家蓄不貪寶寸田常自耕永懐柴桑歸悠然見真誠<md:KR6q0193_J_006-0601c>¶
<pb:KR6q0193_SBCK_006-4a>
不甘口腹累折腰求乳腥偶題五字句醉墨半欹傾¶
麒麟入圖畫鼎彞書姓名何如癭瓢中獨酌郎官清¶
鳥啼春寂寂院靜花冥冥懸知睡足處衾暖紙窓明¶
朱門連大藩知是故人宅登門一笑懽忘其身是客
叢林斷岸西聚落一水隔欲知往來數雞犬亦相識¶
人情改朝夕世議苦迫窄公輩月輪髙不涴濁流色¶
撥書臥清曉井汲聞餘滴職嚴賔謁少境靜意自適¶
嗟余眷閭里邊風馬嘶北公賢義當親此外吾何擇¶
瘴痾蘇晝簟小寢喧鼻息夢驚哦公詩清懽洗岑寂
　　大雪寄許彦周宣教法弟
<pb:KR6q0193_SBCK_006-4b>
湘西雪連日荒寒發明鮮誰持華藏界墮我宴坐邊¶
遙知毘耶老薝蔔開滿前想見散華女笑頰㣲渦旋¶
不受禪律縛尚遭富貴纏遊戲翰墨中骨清聳詩肩¶
白灰紅麒麟玉液黄金然醉眼艶秋水落筆驅雲煙¶
放意吐秀句與雪爭清妍我詩出寒餓苦語秋蛩煎¶
定作笑拊掌望空鬚一掀
　　臥病次彦周韻¶
臥便午簟袪殘暑誰令殿閣風鷗語君來談笑破岑¶
寂尉此經旬擕手阻湘山解事不須招數峯入座爭¶
翔舞心知清境世不要勝踐從來數支許戲將平時
<pb:KR6q0193_SBCK_006-5a>
説禪口貶剝諸方呵佛祖眼髙叢林不見人但許南¶
臺稱法乳忽驚詞鋒亂斫伐披靡千人如項羽詩成¶
相對兩咨嗟此生俯仰成今古
　　次韻朝隂二首¶
轆轤曉汲罷幽響聞餘滴不知雨毛空但覺炊煙濕¶
閑居少過從屋角寒藤入夫子獨念我問訊常絡驛¶
時來欵柴扄飢飽共休戚此詩麗如春妍暖破岑寂¶
如追薊子訓可望不可及
稻田翠浪翻風葉朝露滴按行阡陌間歸來袍袴濕¶
駮雲漏日脚䆫户空翠入當年走京塵日莫馳山繹<md:KR6q0193_J_006-0602a>¶
<pb:KR6q0193_SBCK_006-5b>
此生彈指間強半是悲戚朅來效支遁買山老閑寂¶
君真許詢輩詩語時見及
　　余病脾氣李冝中教余服仙茅¶乃從彦周乞之
　　　彦周袒肩荷臨濟呵余鈍根敗闕病輒服藥
　　　是以生死爲二耶得藥作此謝之
嗟余早衰人多病良業疾脾勞禁晩飡腿重怯下濕¶
爾來又增添冷氣攻脇脊愁坐如蹲猨呻吟喧四壁¶
聞世有仙茅温中等金石恐能祛吾疾僥倖延餘息¶
我家小郎君道眼窺罅隙恐余偷心在指數煩口擊¶
負負無可言頹然慚道力檢蜜念慧逺誦呪憶羅什
<pb:KR6q0193_SBCK_006-6a>
兩翁例一笑顛倒不足惜世尊病須乳侍者遣行乞¶
達磨五遭毒知毒乃敢食佛祖豈貪生避就唯恐失¶
二者如不坐吾罪亦可釋想見讀此詩笑中和易色
　　彦周見和復答¶
既有疾可示非是都無疾如春有陽燄渴鹿想爲濕¶
以君足疾苦例我痛腰脊忍痛而曰空觸墻爲無壁¶
此論蓋四座聞者皆屏息吾聞有漏軀有病資藥石¶
漏盡病乃除其神則無隙譬如出鑛金萬鍜受鎚擊¶
妙哉迃開老辯愽見才力種性能文章怒罵成詩什¶
荆山玉抵鵲而爲路人惜此詩不辭和而藥不厭乞
<pb:KR6q0193_SBCK_006-6b>
又如夢中人飢而獲飲食覺來輒大笑飢飽兩俱失¶
以是知法空妄盡方自釋解空如佛言不許離聲色
　　彦周以詩見寄次韻¶
兩詩䕶宗㫖萬仞仰峻嶺攀縁不可及妙語出鋒頴¶
鈍根遭譏訶正坐不勇猛譬如䇿疲羸强以扛九鼎¶
頑冥雖難化豈不發深省坐令跛驢心奮迅起馳騁¶
愛君辯縱横又畏面嚴冷直諒有如子敢不加䖍¶
尚記笑語時水軒同煮茗池閑如鏡空倒蘸垂楊影¶
歸來渡湘江一葉浮萬頃舟中亦曬藥欲以駐頽景¶
君儻終不瞋藥盡更當請
<pb:KR6q0193_SBCK_006-7a>
　　送彦周¶
虞卿脱魏齊&KR0184;意與俱去公卿一破甑掉臂不復顧¶
蕭何追韓信棄車遂徒走貪賢如攫金不見市人聚¶
㑹合意傾寫掩書想風度彦周雖緑髪風味映前古¶
髙論傾座人能破萬毁譽獨立傲世波屹然如砥柱¶
令人毎見之不敢發鄙語推墮吾法中偃蹇揖佛祖¶
死生人所怖玩之於掌股此生幾離别此别覺酸楚¶
夜寒衆峯髙獨看霜月吐明日解歸舟西風白蘋浦¶
君去我獨留蒼茫煙水莫
　　長沙邸舍中承敏覺二上人作記年刻舟之誚
<pb:KR6q0193_SBCK_006-7b>
　　　以詩贈¶
道人天姿心匠妙漆瞳含秋看飛鳥氣和不減華林¶
風韻髙勝却霜巖曉心胷冰壺不隔塵爭傳落筆如¶
有神不畫凌煙大羽箭來寫山林夢幻身清秀摩雲¶
洞冰雪更將已素稱三絶不作能癡顧虎頭定爲露¶
頂王摩詰傳神寫照誰與功吾聞成在阿堵中擬將¶
萬匹鵞溪絹爲寫漚中勝義空
　　王仲誠舒嘯堂¶
隔岸莫山秋翠重少焉月作冰輪湧閑披白帢登此¶
堂絳闕神清氣深穩齒應衘環舌巻桂兩鬢西風心
<pb:KR6q0193_SBCK_006-8a>
一寸此中不著絲竹耳但覺清圓林葉動餘韻夫須¶
百里聞風露清冥人跨鳳恐君夜殘亦仙去棄米呌¶
雲空目送
　　贈周廷秀¶
周郎南州俊毛骨特英拔結髪翰墨場聲光先逸發¶
上書論國事人危泰山壓居然竄南陬風埃到鬚髪¶
平生拙生事寒饑坐曠達相逢湘水湄清甚等苕霅¶
書近庾西臺詩如王右轄解尋磨衲禪仍領凌波襪¶
春露試晴䆫舌頰增脱活澆公剛直胷捜攪醫國法¶
氣當宿玉堂絲絇八磚踏當分買山錢放闕痛一掐
<pb:KR6q0193_SBCK_006-8b>
　　次韻呉興宗送弟從潙山空印出家¶
身心俱出家豈復論家世一念斷攀縁即入三摩地¶
珍重大願王此法端可恃若能訓此心是畢丈夫事¶
君看宏覺師後身是曇諦儻欲貯甘露先將潔令器¶
自當福人天豈止能自利譬如雞出燖真復生厭離¶
空印法門傑淨慈數髙弟初不荷吾法亦自爲闕瑞¶
汝能傾心事建此平生志淨中有浮念何異目有翳¶
内外俱一如乃稱真正士以此談妙法要使天華墜¶
百里半九十良醫三折臂果解信此言不媿甘蔗裔
　　張野人求詩
<pb:KR6q0193_SBCK_006-9a>
醉看湘山二十春杖藜疾趨旋路塵兒童拍手呼不¶
住並行磨之不怒瞋人間禍福本無象引手按之如¶
有神草鞵不踏公卿門術中玉石兩俱焚不知世上¶
有憎愛一味但覺山林尊得錢行沽付一醉兒啼妻¶
號了不聞孔仲山爲阿里卒呉門亦藏梅子真何年¶
笑跨紫雲去舉手山頭謝世人
　　寄郤子中學句¶
剛踈觸時怒髪之投海山沛恩出意外縲囚遂生還¶
湘西谷量雲結屋清蘋灣舉手弄雲水意適情自閑¶
大藩英俊地翰墨相追攀聚話蘭叢秀吐氣雌霓彎
<pb:KR6q0193_SBCK_006-9b>
我窮世諱見所至特見刪但餘遭夫子時時客扣闗¶
邇來又識公喜忘雙鬢斑夷粹韻拔俗簡重語不煩¶
人品有如子合在臺閣間歸來夢西津五峯解煙鬟¶
故人訝歸晩負負媿在顔此詩雖夢語亦足發天慳¶
乃知憂患烈不能鐫冥頑遙想爲一笑秀句出飢寒
　　子中見和復答之¶
世味嘗已徧嚲著匿雲山爲問何能爾鳥倦自知還¶
湘西一千頃分我楊柳灣時爲理魚蓑人眠舟自閑¶
公真功名人髙韻不可攀譬如秋無雲璧月挂一彎¶
我詩聊寄耳猥語憑見刪峻句乃見辱嶮如履潼闗<md:KR6q0193_J_006-0603a>¶
<pb:KR6q0193_SBCK_006-10a>
細看秀爭發紅英㣲雨斑坐令十年心清涼去煎煩¶
竹林在何許延頸佇望間遙知醉逃暑玉纎侍丫鬟¶
得句有竒趣笑渦印朱顔引紙欲續和自歎才澀慳¶
應當恕不迨鄉閭念疎頑把卷味長哦松風嗽齒寒
　　次韻游衡嶽¶
結髪功名場吾豈厭朝市風埃涴袍袴樂事嗟無幾¶
那知望耆闍舉手弄雲水山空答清嘯一洗風埃恥¶
赤岸横落日孤煙起墟里隂晴故多態風物自閑美¶
歸來説佳處尚復喜見齒爲作鶴腦側失牀忘而趾¶
平生嘉遁心衍挽車輪起拭涕師懶瓚多事笑曇始
<pb:KR6q0193_SBCK_006-10b>
　　次韻游方廣¶
萬峯纏煙霏一線盤空路丹楹出翔舞半在生雲處¶
海人猨臂上哀湍不堪泝夫子英特人自是幹國具¶
醉耳厭絲竹來此良有故臨髙賦新詩妙語發竒趣¶
便欲抱琴書亦作東家住山靈應拊掌笑公入窘步¶
自當眠玉堂蓮燭夜枉顧偶此愛山爾戲語亦瓦注¶
富貴本縛公雲泉寧可付置巻發遐想湘月㣲雲度
　　游白鹿贈大希先¶
昔人隱臨湘解跨白鹿游公來弔陳迹但有林壑幽¶
春風掃夕隂雌霓飲澗湫披晴望形勝衣裾空翠浮
<pb:KR6q0193_SBCK_006-11a>
道人髙凥揖自陳語和柔烏猶爲人好草亦能忘憂¶
矧汝家臨川共飲西津流欣然爲題詩清絶如霜秋¶
詩成又自錄小字如蠅頭意重恐難荷鄉義良已周¶
遙乘知興耳興罷夫何求我和無好語效顰増嘆羞
　　次韻題兀翁瑞筠亭¶
大圓鏡空越數量是中豈容男女相風橐俱聲未易¶
分前身後身翻覆掌種石玉生硯出芝人亡物在何¶
足竒請看襄母千里至庭竹駢根生瑞枝人言親少¶
而子老異事相傳爭絶倒心法之妙傳以麤此理難¶
與俗人道雲居的孫難共語辯如建瓶空氣宇不將<md:KR6q0193_J_006-0603b>¶
<pb:KR6q0193_SBCK_006-11b>
雙脚踏城闉郤侯詩句能寫真
　　次韻思忠奉議民瞻知丞唱酬佳句¶
兩詩清於玉堂卧氣如漢軍爭祖左髙軒想見連璧¶
來輾我門前碧苔破爲君哦此萬籟簧楚音變盡餘¶
㣲些文章自然真吐鳳句拙見之那敢和髙材要當¶
萬錢食小邑折腰坐飢餓仲弓曾爲太丘令義方亦¶
作吉陽佐丈夫功名未入手行樂莫嫌詩酒涴
　　次韻思晦弟雙清軒¶
門前無俗駕籬外有青山不出已成趣懶惰心所安¶
鳴鳩驚午夢意消風物閑可憐脩竹林遮我茅三間
<pb:KR6q0193_SBCK_006-12a>
兄毎縁詩來有時忘巾冠永愧隔壁呼束帶酬問端¶
此詩可三復句挾風霜寒令人想見之恨身無羽翰¶
壽子一杯水世隘軒獨寛
　　㑹福嚴慈覺大師¶
慈覺初見我背呼仰而應遂同宿湘上夜語如建瓴¶
犀顱氣不讋虎頷目有稜精彩類澄觀突兀掩萬僧¶
喬嶽占南極寒翠知幾層此老家此山親分漳水燈¶
寶坊天雨華午梵盤清冥欲知法席盛但看道價増¶
破夏出山來乃爾忘規繩蓋皮爲之灾公卿慕聲稱¶
我幸無子累癡鈍人所憎平生寢飯外摩挲一枝藤
<pb:KR6q0193_SBCK_006-12b>
少年入三呉題詩徧西興歸來舟彭蠡浪山雪崩騰¶
匡廬落笑中萬疊横空青又嘗游并汾趼足渡河冰¶
衝虎上太行雞鳴見日昇此樂墮&KR0261;莽坐睡頭髯鬙¶
朅來湘西塢倦鶴整羽翎只待秋風健祝融期再登
　　慈覺見訪余適渡江歸以寄之¶
黄沙横吹意儻恍江色摸胡迷背向刺舟開岸風掠¶
耳日莫歸來説驚浪旋添榾柮火蒙密堵立咨嗟羅¶
少長椀楪鏗然野炊熟井税未輸夜舂響少年信脚¶
蹈憂患幾同蜑叟埋煙瘴歸來閑散贖辛勤老住江¶
村無雜想夢囘書几有青燈雞一再鳴布衾暖遙想<md:KR6q0193_J_006-0603c>¶
<pb:KR6q0193_SBCK_006-13a>
老禪讀此詩應作掀髯笑拊掌
　　次韻蘇通判觀牡丹¶
東風背立知誰家扶頭醉韻中流霞天涯也識洛陽¶
面露叢幽蘂生竒葩兩翁賦詩皆妙語讀之令人欲¶
仙去坐間亦著白髪禪勝游且願追支許擁毳同看¶
聊自娯春歸不肯略踟蹰解空勿憶南泉老但言如¶
夢不言無
　　次韻元不伐知縣見寄¶
我讀元侯詩嶮若過驚浪忽於旋渦中濺雪湧千嶂¶
又如曹征西唾手縛袁尚又如花間春熟視迷背向
<pb:KR6q0193_SBCK_006-13b>
何從得此客要是萬夫望少年翰墨場開口取卿相¶
低摧牛刀中軒特見雅量君看風月湖自是無盡藏¶
應手物華妙纎穠見情狀平生冥捜眼已照鮑謝上¶
自當走竒勳豈止稱師匠嗟余衰退者那敢論輩行¶
正如羊叔子堅卧答陸抗詩成急雨來掃盡層雲障¶
重慚無傑句酬君語豪壯
　　和元府判遊山句¶
舉手弄雲泉濺衣作跳波側耳聞遺音仰看幽鳥過¶
兩公作妙語清絶類隂何氣爽如南山晴嵐掩峩峩¶
意快如落瀑萬仞崩銀河秀如華林風嫣然散㣲和
<pb:KR6q0193_SBCK_006-14a>
而余獨朴拙欲登選佛科十年類馬駒鏡謂磚可磨¶
楓瘤或見取此事古亦多噪吻成綺語寧恤犯尸羅
　　送不伐赴天府儀曹¶
長沙解嶺海浩壤冠南楚豈止風物繁山水亦清富¶
然以余觀之兩者未足數雖曰大藩地要以多賢故¶
元侯汝頴竒家世工酌古朅來簿書中見此廊廟具¶
三年令小邑野鶴剪翎羽側腦望雲漢奮躍思逺舉¶
忽聞除書至當得贊天府婢僕想京華一室譁兒女¶
便覺駞鐸聲吹㡌黄塵路舉首望絳闕金碧礙雲雨¶
富貴闕　天車馬氣成霧遙知念舊遊笑與同僚語
<pb:KR6q0193_SBCK_006-14b>
　　送友人¶
幽人獨負三尺琴自謂羲皇得意深經年不肯鼓一¶
曲欲造千里求知音夕陽渡口西風起黄葉紛紛墜¶
秋水送君黙黙上孤舟片帆忽舉風波裏此去呉中¶
風物好重複江湖我曽到桂子落時雙澗秋白猿啼¶
處孤松老却入苕谿凡幾里連天震澤無窮已紅蕖¶
苞折流水香紫蓴絲軟鱸魚美何時興盡見歸舟古¶
今客路多飄流孤雲别鶴無蹤跡空聽蟬聲野渡頭
　　聽道人諳公琴¶
道人貌癯骨藏年漆瞳照人方而淵家住湘山湘水
<pb:KR6q0193_SBCK_006-15a>
邊氣清日應嚼芳鮮羅浮飯石性所在定林飲澗老¶
更堅子其徒歟寧果然抱琴過我亦自賢玉徽按抑¶
朱絲絃借絃爲舌傳語言誰家恩怨餘妬憐綺䆫鶯¶
燕春風顛顛風盤空攪蒼煙蕭蕭吹鬢人未眠清都¶
絳闕斷世縁骨飛不到夢所傳秦筝心知是響泉置¶
之髯鬚一笑掀蘂珠三疊舞胎仙坐令遺世如蜕蟬¶
何年醉騎紫雲去此琴枵然成棄捐
　　儞能禪三鄉俊宿山¶
湘西春色無人要萬頃鏡空飛白鳥小閣披衣眼力¶
衰一聲欵乃酬清曉芒鞵閑穿聚落來此岸緑隂行
<pb:KR6q0193_SBCK_006-15b>
不了南臺老未忘鄉井抵掌清談輒髙笑烹茶煮筍¶
未當勤放意賦詩語竒峭此生何處不戲劇萬事隨¶
縁真道妙何當借子西齋宿共看湘月千峯表
　　陪張廓然教授遊山分題得山字¶
先生如梁鴻徳耀亦愛山湘西十日留笑語煙雲間¶
弄泉石梅塢喚舟青蘋灣藉草飲松下松風當吹彈¶
二妙生清妍山花挿雲鬟粲然起爲壽舞袖相翩翻¶
先生墮幘醉頗覺天地寛醉語忽成詩爲題蒼壁顔¶
城郭遙相望但見千峯寒
　　又得先字<md:KR6q0193_J_006-0604b>¶
<pb:KR6q0193_SBCK_006-16a>
青山隨處有見之輒欣然獨於湘上山欲買歸休田¶
此邦多君子故欲吾終焉先生人品髙白鷗春水前¶
弟子亦秀發玉樹相明鮮頗怪翰墨場亦著白髪禪¶
分題得難韻下筆風雷旋詩成愕衆口不復較後先¶
閑中有此樂安用食萬錢紫芝愛陸渾遂爲好事傳¶
悠然見眉宇寧復羡遺編
　　送廓然¶
長沙古都㑹何以冠荆楚但曰財富强山水最佳處¶
那知號大藩寔以英俊聚張侯官雖冷藉甚有名譽¶
心胷髙崔嵬萬巻相撑拄君看逸羣姿矯不受控御
<pb:KR6q0193_SBCK_006-16b>
罷官當北歸一室譁兒女想見駞鐸聲桑棗黄塵路¶
倚馬草十制膽氣見眉宇此職誰當之夫子無媿負¶
璧門黄金閨獨宿無晤語時應夢湘江醉卧聞柔櫓
　　大潙山外侍者求詩¶
湘南古叢林鐘梵百世傳大圓百丈來縛屋巖石邊¶
煥然成寶坊服用如諸天經今成幾何已逾三百年¶
誰爲中興者卓哉空印賢大鐘日夕撞圓音答山川¶
衲子自成羣晝誦而夜禪道人舊未識眉目何淵然¶
乞詩亦不惡篝燈臨網牋人生等浮雲達者無後先¶
我亦一戲耳走筆成長篇
<pb:KR6q0193_SBCK_006-17a>
　　送珠侍者重修真淨塔¶
清涼寂滅塔三世無鮮陳巋然塵塵中現此光明身¶
尚無有祖成寧當説有壊憫此情見者亦驚世議隘¶
泐潭道人珠願力無礙限行看蒼煙叢一切俱成辦¶
狐死必首丘馬嘶必望北蓋皆不忘本人豈宜忘徳¶
秋風淨湘楚萬里浩無垠嗟予頽然卧羡子如孤雲
　　英大師年二十餘工文作詩勉之¶
英公南海來眉宇靜而淵少年辭海山脚力生雲煙¶
已能弄翰墨句好自可傳君看嵩仲靈闕痩聳清堅¶
平生䕶教心光與星斗懸化去四十載凛然長在前<md:KR6q0193_J_006-0604c>¶
<pb:KR6q0193_SBCK_006-17b>
文章一技耳幾不減帀廛要求出世法道眼照人天¶
吾言激後生君俊無忽焉千峯開宿雨蒙頭作深禪¶
古人亦何逺何必羡遺編
　　崇禪者覓詩歸江南¶
去年社燕前道人江南住一笑塞鴻來又在龍安浦¶
今年寒食後歸心忽飄絮不知換秋菊能復如期否¶
此生付浮雲忽散還復聚要之不可必恐作人間&KR0040;¶
行藏類隱峯兩踏石頭路故山有遺恨缺典念馬祖¶
落日頽金盆蒼茫煙水莫離情&KR0261;難收摹寫入凝佇
　　送悟上人歸溈山禮覲
<pb:KR6q0193_SBCK_006-18a>
亂峯踼卓不容數寶構翔空盤萬礎溈源水作青蓮¶
香攧雷濺雪出煙&KR0040;住山老如大雄虎暗谷行藏文¶
彩露説禪不費絲毫力以空為印印諸祖道人乃是¶
小菸莵氣已食牛難共語悠然蹤跡似孤雲羡儂先¶
我山中去㑹當出鉢螺頂間見此頎然秀眉宇
　　贈珠維&KR0218;¶
湘雲遮世路閑客此閑行彌日不忍去眷此山水清¶
暖䆫欲春色茗椀雪花輕道人舊不識一見意已傾¶
人生無根蔕聚散如流萍聊炷返䰟梅將以熏道情¶
此詩亦偶爾夫用四座驚
<pb:KR6q0193_SBCK_006-18b>
　　瑀上人求詩¶
道人江南來快作臨川語立談當夕照鄉閭問安否¶
坐令十年心想見西津渡少年游諸方廼欲追佛祖¶
清韻不可摹髣髴見眉宇豈止義中龍當作文中虎¶
西風健行李暫㑹還徑去我如社後燕並立理歸羽¶
闕　雲風約聊復住勿長應深谿當作人間雨
　　送瑫上人往臨平兼戲廓然¶
鶻瑫腦骨緊脚力健生雲疊數一萬里捷於臂屈伸¶
肉佛不譏訶稱之返云云坐誦覺範詩抄錄亦甚勤¶
羣兒爭欺之僞雜以佗文瑫獨頷不語飯沙俱一吞<md:KR6q0193_J_006-0605a>¶
<pb:KR6q0193_SBCK_006-19a>
湘西雪達旦萬樹吐竒芬凍行如鷺鷥雪泥濺衣裙¶
解包呵直指又作飢猨蹲放意説臨平想見禪誦羣¶
坐令冷齋中忽然變春温明朝别我去掣肘徑出門¶
便覺西湖月夜坐生夢䰟
石門文字禪巻第六<md:KR6q0193_J_006-0605b>¶
<pb:KR6q0193_SBCK_006-19b>

<pb:KR6q0193_SBCK_007-1a>
石門文字禪巻第七¶
　　　宋江西筠溪石門寺沙門釋德洪覺範著¶
　　　　門人覺慈編錄　西眉東巖旌善堂校¶
　古詩
　¶　
