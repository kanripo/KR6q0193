#-*- mode: mandoku-view; -*-
#+DATE: 2015-08-30 21:47:33.530877
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0193_J_008-0610b> 
#+PROPERTY: JUAN 8

 石門文字禪卷第八¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

古詩八¶

送賢上人往太平兼簡卓首座¶

#+BEGIN_VERSE
「　我昔遊潛山空翠插晴煙至今清夜夢猶能歷層顛¶天柱如玉立貴氣朝山川下有童師廬雜遝皆奇賢¶卓途龍山子靖深波間蓮近聞亦分座道眼照人天¶道人使吳來衣裓餘芳鮮願求奇嶮句庶使大法傳¶一拳無背觸何處見靈源
#+END_VERSE
」¶

送一上人¶

#+BEGIN_VERSE
「　子從大梁來會我秦淮道十年三度別此別吾甘老¶學道如牧羊敗群者則鞭一切但仍舊自然常現前¶子初不衣綿而今便故絮山舟日夜逃美貌豈長住¶時至不相待勿恃骨肉間要當自努力譬如人上山
#+END_VERSE
」¶

游龍王贈雲老¶

#+BEGIN_VERSE
「　正中妙協百怨門寶鏡孤風天下聞緇州道價直乾¶坤毛骨真是延公孫楊廣山頭草木熏公獨深密護¶靈根衲子雷動雲崩奔暗中明露涇渭分醉李有叟¶笑臉溫膽大三世一口吞枯木能花為誰春春光化¶為吳山雲即今住山典刑存木蛇且無刀斧痕我游¶山隈野水濆松間見之鬢為掀留我更宿聽啼猿人¶間行役膏火煎公特見戲非誠言頹綱已墜引手搴¶乃欲奔走鞭短轅要當努力續烈燄大興洞上追曹¶源
#+END_VERSE
」¶

三月二十八日棗柏大士生辰二首¶

#+BEGIN_VERSE
「　大千微塵偈章句妙難求公為疏通之如海決江流¶堂堂鬚垂膺漆點橫清秋十虛圓當念三世集毛頭¶平生說禪口想見光迸浮世間眼久滅法寶空海洲¶年年春欲暮禪室清香留迷途指南車戴恩負山丘
<pb:KR6q0193_J_008-0610c>¶願從清涼山威光作依投行當方山見跬步披衣裘
#+END_VERSE
」¶

#+BEGIN_VERSE
「　○思慮不及處但曰剎那際不曰剎那際寧當有三¶世於此剎那中尚不容擬議安得有死生一切諸怖¶畏苦樂欣厭情及分心境異是名顛倒想不名隨順¶智如人游夢中所歷經千歲及其夢覺已不過食頃¶耳稽首願悲幢發此不傳秘願分無盡燈酬此四弘¶誓
#+END_VERSE
」¶

送常上人歸黃龍省侍昭默老¶

#+BEGIN_VERSE
「　心花發明照十方死生窟宅無隱藏此老唾笑生馨¶香法中骨髓僧中王平生一子傳餘芳譬如少林有¶神光只今孤憤昭默堂天魔外道走且僵夢寐想見¶猶清涼況子徑歸侍其傍明日扁舟浮渺茫我不得¶俱空歎傷但餘一句煩寄將暮阜山前為舉揚仰山¶久不見臨濟瘦損法身三尺長
#+END_VERSE
」¶

運禪人求偈¶

#+BEGIN_VERSE
「　石室如仄磬春雲如翠被翛然無事僧來此時枕臂¶無求即無憂有身還有累永懷彭尊宿一席曾遁世¶天子不得臣公卿不敢致高風不可攀百世猶興起¶運禪佳少年杖錫成戾止偶從城郭來衣裓滿空翠¶覓歸如子規掉頭須去耳山林與聚落蜜無中邊味¶子心有分別動息若差異錄以贈其行不語開笑齒
#+END_VERSE
」¶

餞枯木成老赴南華之命¶

#+BEGIN_VERSE
「　正中妙協如何會羅仙隱身露衣帶芙蓉克家桐城¶孫海上閒名聞至尊天書夜到道林宮大鐘橫撞山¶𤤮瓏山容光澤鳥聲樂一番佳氣生巖叢曹溪寶林¶甲天下樓觀翔空盤萬瓦夢中先已逢祖師異世曾¶同香火社人言骨清辟瘴霧隘詞一律撩人怒大陽¶直裰果有靈所至自有天龍護寄語山頭錫杖泉久¶枯遽湧寧非天老師不作奇特想已脫聖凡情量纏
#+END_VERSE
」¶

送禮禪歸臨川
<pb:KR6q0193_J_008-0611a>¶

#+BEGIN_VERSE
「　已披出世衣影莫落塵俗何山無叢林棲息一枝足¶奈何清淨心甘受熱惱毒譬如伏櫪馬心不忘馳逐¶又如火鐵丸氣燄不可觸禮禪客湘山山翠在眉目¶蓋嘗視此輩高笑一捧腹今亦欲還鄉當戒前車覆¶吾聞真實心不受罪與福精進緣不懈此語君勿恧
#+END_VERSE
」¶

送顓街坊¶

#+BEGIN_VERSE
「　水西南臺小精廬名雖是律禪者居粥魚茶板如指¶呼履聲童首鳧鴈趨分身香積太闊迂食時至則當¶持盂養師反哺如烏雛荷眾司更如鴈奴逢人若問¶明白老為言病起加清臞
#+END_VERSE
」¶

寄南昌黃次山¶

#+BEGIN_VERSE
「　次山心地平如鏡照海照毛無少賸劉公訶之昏霧¶蒙張公磨之復清瑩張劉皆是善知識大黃甘草各¶醫病驚起荷山大字遂𤤮瓏撞鐘山荅應夜燈午梵¶賽心願望歸引領如鶴頸一朝骨祖在面前笑不成¶聲兩目瞪小兒化去聊折災婦翁告殂適其命但得¶夫妻各身健回觀閣中夜鳴磬欲知成佛妙法門不¶與人爭是捷徑
#+END_VERSE
」¶

寄題紫府普照寺滿上人桃花軒¶

#+BEGIN_VERSE
「　武陵源深並溪入無數桃花鬧春色水面紅雲欲崩¶壞波間爛錦光相射昔人誤行偶見之歸來醉眼眩¶紅碧秦時雞犬不聞聲但覺曉窗煙霧白那知紫府¶亦仙源此華萬樹燒晴川少年苾芻誰教汝照花作¶意開幽仙靈雲說悟被花笑南泉欺客花不言何如¶睡足無一事倚欄紅雨春風顛愁來想見故山路未¶歸先作山中篇
#+END_VERSE
」¶

宋迪作八境絕妙…¶

平沙落鴈¶

#+BEGIN_VERSE
「　湖容秋色磨青銅夕陽沙白光濛濛翩翻欲下更嘔
<pb:KR6q0193_J_008-0611b>¶軋一十五五依蘆叢西興未歸愁欲老日暮無雲天¶似掃一聲風笛忽驚飛羲之書空作行草
#+END_VERSE
」¶

遠浦歸帆¶

#+BEGIN_VERSE
「　東風忽作羊角轉坐看波面纖羅卷日腳明邊白島¶橫江勢吞空客帆遠倚欄心緒風絲亂蒼茫初見疑¶鳧鴈漸覺危檣隱映來此時增損憑詩眼
#+END_VERSE
」¶

山市晴嵐¶

#+BEGIN_VERSE
「　宿雨初收山氣重炊煙日影林光動蠶市漸休人已¶稀市橋官柳金絲弄隔谿誰家花滿畦滑唇黃鳥春¶風啼酒旗漠漠望可見知在柘岡村路西
#+END_VERSE
」¶

江天暮雪¶

#+BEGIN_VERSE
「　潑墨雲濃歸鳥滅魂清忽作江天雪一川秀發浩零¶亂萬樹無聲寒妥帖孤舟臥聽打窗扉起看宵晴月¶正暉忽驚盡卷青山去更覺重攜春色歸
#+END_VERSE
」¶

洞庭秋月¶

#+BEGIN_VERSE
「　橘香浦浦青黃出維舟日暮柴荊側湧波好月如佳¶人矜誇似弄嬋娟色夜深河漢正無雲風高掠水白¶紛紛五更何處吹畫角披衣起看低金盆
#+END_VERSE
」¶

瀟湘夜雨¶

#+BEGIN_VERSE
「　嶽麓軒窗方在目雲生忽收圖畫軸軟風為作白頭¶波倒帆斷岸漁村宿燈火荻叢營夜炊波心應作出¶魚兒絕憐清境平生事蓬漏孤吟曉不知
#+END_VERSE
」¶

煙寺晚鐘¶

#+BEGIN_VERSE
「　十年車馬黃塵路歲晚客心紛萬緒猛省一聲何處¶鐘寺在煙村最深處隔谿脩竹露人家扁舟欲喚無¶人渡紫藤瘦倚背西風歸僧自入煙蘿去
#+END_VERSE
」¶

漁村落照¶

#+BEGIN_VERSE
「　碧葦蕭蕭風淅瀝村巷沙光潑殘日隔籬炊黍香浮¶浮對門登網銀戢戢刺舟漸近桃花店破鼻香來覺¶醇釅舉籃就儂博一醉臥看江山紅綠眩
#+END_VERSE
」
<pb:KR6q0193_J_008-0611c>¶

汪履道家觀雪鴈圖¶

#+BEGIN_VERSE
「　水落陰湖洲渚生風折敗荷枯葦莖白沙鑿鑿墨雲¶重熟視滿空翻玉英湖邊兩鴈誰教汝穩臥自多高¶世情惠崇逸想巧圖畫定應愛汝夢漏清
#+END_VERSE
」¶

穎皋楚山堂秋景兩圖絕妙二首¶

#+BEGIN_VERSE
「　一鷗低飛落平湖一鷗驚顧行炯如紅衣脫盡蓮蓬¶綠翠蓋凋殘荷柄枯更有數蓬臞已老無人折之欲¶傾倒陌上殘紅空自好為誰點綴湖邊草
#+END_VERSE
」¶

#+BEGIN_VERSE
「　溪邊兩鴨自夫婦生而能言似相語婦先浮波喜轉¶顧夫欲隨之竟先去水際清蘋各占叢風撼荷花已¶退紅不見清香雲錦段空餘霜葉伴枯蓬
#+END_VERSE
」¶

和李令祈雪分韻得麓字¶

#+BEGIN_VERSE
「　何處軥輈叫雲木植杖松間逢白足一牛鳴地兩禪¶叢窗戶青紅照林麓江寒雲怒相摹胡雪意欲作先¶停蓄連空推下翻玉英想見軒渠笑捧腹
#+END_VERSE
」¶

和李班叔戲彩堂¶

#+BEGIN_VERSE
「　李侯何以悅其親戲著彩衣覓梨棗閑騎竹馬畫堂¶前慈顏一笑自忘老毛義捧檄難忘客茆容殺雞終¶得道愛公純孝配古人甚欲卜鄰安井灶
#+END_VERSE
」¶

送隆上人歸長沙¶

#+BEGIN_VERSE
「　湘中樂哉山水國道人歸去正秋色拭目重看雲蓋¶雲搓手新嘗橘洲橘湘西幽居多故人松下相逢應¶倚策開軒萬頃鴨頭青睡起一聲風月箔
#+END_VERSE
」¶

六月十五日夜大雨夢瑩中¶

#+BEGIN_VERSE
「　希夷先生海門住久不見之想眉宇夢中相見荔枝¶村覺來一枕芭蕉雨行藏顧影應自笑世事吞聲不¶容數從欲若士為遠遊莫作雲中隱身去
#+END_VERSE
」¶

予作海棠詩曰…
<pb:KR6q0193_J_008-0612a>¶

#+BEGIN_VERSE
「　春晴積雨分陰晦林光山色生精彩閑上南原看野¶棠一川零亂紅如海柳外一株何足道戲語謗花今¶日悔道人請我重賦詩倉卒煩詞為刪改
#+END_VERSE
」¶

山寺早秋¶

#+BEGIN_VERSE
「　千本蒼杉俱合抱夕陰相映寒蟬噪殘僧獨歸清入¶晝秋色滿庭濃可掃霜鐘初歇月未生但覺篝燈一¶點明階除環珮走流水樓閣誦經童子聲
#+END_VERSE
」¶

送僧歸雲巖¶

#+BEGIN_VERSE
「　和氣津津出眉宇平生快活隨緣住憶昨思山林下¶來如今卻向城中去燕子初飛簾幕風海棠睡重清¶明雨重唱龍山諸佛機紅塵動處雲成縷
#+END_VERSE
」¶

至撫州崇仁縣寄彭思禹奉議兄四首¶

#+BEGIN_VERSE
「　去年歲飢民減口晨無炊煙閒甑缶面餘菜色短氣¶中經營有錢易升斗抱孫買鋤今歲豐黃雲䆉稏村¶村同東林鼓聲是誰致聰明慈惠隴西公
#+END_VERSE
」¶

#+BEGIN_VERSE
「　吏姦今古同一律邇來間見復層出一邑雀息行鏡¶中公則生民無別術放衙下簾調索絃來禽青李浴¶清泉吾儕呈押日課辦亦作岸巾相對眠
#+END_VERSE
」¶

#+BEGIN_VERSE
「　我年政如牧民術敗群者去羊蕃息向來盜竊如有¶盟飛躡垣墻度窗隙下車夜戶民不閉終夕四鄰無¶犬吠一懽醉倒不須歸以塼支頭路傍睡
#+END_VERSE
」¶

#+BEGIN_VERSE
「　爭歌來為民父母百里民心始安堵外臺選才第薦¶之何必知賢奪而去當持馬足臥車轍報汝百年終¶有別蹄涔不著橫海鯨簿書那容萬人傑
#+END_VERSE
」¶

余還自海外至崇仁見思禹…¶

#+BEGIN_VERSE
「　北去憂如會澠口危甚相如跪瓦缶南歸喜勝脫鴻¶門那卹范增撞玉斗筠谿野寺鄰新豐亦與叢林魚¶鼓同懸知他日君念我定作少陵尋贊公
#+END_VERSE
」
<pb:KR6q0193_J_008-0612b>¶

#+BEGIN_VERSE
「　脫桔寧知縛禪律但欲閉門長不出死禍平生九蹈¶之痛恨防身苦無術此言了如意在絃此心炯如月¶臨泉山中樂可驕稚世一榻暑風清晝眠
#+END_VERSE
」¶

#+BEGIN_VERSE
「　平生心懷濟時術百未一施空歎息庭閒晝永僧至¶門心回酒醒月窺隙東方先生語開閉投骨心知致¶群吠千金珠在九重淵儻能得之必龍睡
#+END_VERSE
」¶

#+BEGIN_VERSE
「　飄零乳兒失慈母來歸家山在阿堵瘴痾烝洗百念¶空但有詩情磨未去虛名實禍車覆轍道鄉端與人¶間別膝穿木榻五十年君看此翁亦雄傑
#+END_VERSE
」¶

信上人自東林來請海印禪師過余湘上以贈之¶

#+BEGIN_VERSE
「　五湖東歸風轉柂柔櫓聲中飛鳥過開蓬不信是廬¶山忽驚落瀑從空墮道人箇中三十秋那知今始載¶歸舟白藕池邊月初吐應對鄰房說舊遊
#+END_VERSE
」¶

忠子移居¶

#+BEGIN_VERSE
「　忠子壁觀永皇暇移居自提雙不借借車祭灶非我¶事可聽夜舂響西舍人言渠儂大類我試手作詩便¶聲價我詞勿學郊島寒謫仙筆端能造化
#+END_VERSE
」¶

楞伽端介然見訪余以病未及謝先此寄之¶

#+BEGIN_VERSE
「　楞伽劇談喜高笑一缽安巢在雲杪我游廬山二十¶年聞名常多識面少道林過我古南臺路逢泥軟手¶提帶臺輿瓦合今果爾更呼鄰僧相與來
#+END_VERSE
」¶

次韻雲居寺¶

#+BEGIN_VERSE
「　行盡崇岡與峻嶺今朝又入緣雲徑世塵已覺蛻埃¶輕道心遂作燖雞淨小軒容膝俯千里磨錢作鏡江¶山映平生林壑竟成癖南來獨覺茲遊勝
#+END_VERSE
」¶

無學點茶乞詩¶

#+BEGIN_VERSE
「　政和官焙來何處雪後晴窗欣共煮銀缾瑟瑟過風¶雨漸覺羊腸挽聲度盞深扣之看浮乳點茶三昧須¶饒汝鷓鴣班中吸春露如未沾著則尟趣
#+END_VERSE
」
<pb:KR6q0193_J_008-0612c>¶

巴川衲子求詩¶

#+BEGIN_VERSE
「　水西南臺底氣象綠疏青瑣湘江上門人俯檻看諸¶方笑聲散落千巖響巴音衲子夜椎門要識汾陽五¶世孫問渠何所見而去峰高難宿孤飛雲
#+END_VERSE
」¶

十月桃¶

#+BEGIN_VERSE
「　雪中桃花夜來折兒稚犯寒爭欲摘老仙呵手撚吟¶筆指以謂余還歎息已作匆匆十月開人間安得千¶年枝
#+END_VERSE
」¶

李端叔誕辰¶

#+BEGIN_VERSE
「　未見犯寒梅已有催春雨催春春未歸卻有曇花飛¶飛香塞世間何人知鼻處遙知與世且同波隨分盤¶飧付兒女
#+END_VERSE
」¶

雨後得無象新詩次韻¶

#+BEGIN_VERSE
「　雨餘步林幽松風初到面寒蟬相應鳴小立無人見¶但愛東南山色作旋螺轉入門庭院度飛螢梵放哀¶聲滿深殿
#+END_VERSE
」¶

用韻寄誼叟¶

#+BEGIN_VERSE
「　識君童牙中豈止論半面雖同萬頃山經年不相見¶平生草頭露蜂月跳珠轉永懷終夜不成眠但見突¶兀遊霄殿
#+END_VERSE
」¶

任价玉館東園十題¶

涵月亭¶

#+BEGIN_VERSE
「　亭外物清曠人間多熱惱夜晴登此亭水月相媚皓¶多君心鏡空光明寫懷抱憑誰持此意舉似寒山老
#+END_VERSE
」¶

覽秀亭¶

#+BEGIN_VERSE
「　尚記登臨時風日初盎盎忽驚無邊春登我眉睫上¶情歡鳥聲樂意適游絲放我非連眉郎搜詩聊植杖
#+END_VERSE
」¶

四可亭¶

#+BEGIN_VERSE
「　四注開野亭面面可人意我來俯危欄蹇傲成縱倚¶應接迷向背轉顧風掠耳鄰寺一聲鐘墟落孤煙起
#+END_VERSE
」
<pb:KR6q0193_J_008-0613a>¶

第一軒¶

#+BEGIN_VERSE
「　名園富家致此軒冠群目檻次狀元紅窗橫尊者竹¶坐客定無雙試茶谷簾綠願聞聖諦義飛辯橫塵玉
#+END_VERSE
」¶

如春軒¶

#+BEGIN_VERSE
「　檻前搖綠玉杯面吹紅鱗主人飽談笑和風熏坐賓¶但覺天宇迥塵滓欲清辰雖非曲水會自是斜川人
#+END_VERSE
」¶

寒亭¶

#+BEGIN_VERSE
「　欲問春消息蒼茫嫩日斜茅簷聚喧雀栗林棲暮鴉¶絮袍裹足坐得句往往佳忽起步微月呵手拗梅花
#+END_VERSE
」¶

浩庵¶

#+BEGIN_VERSE
「　水勝萬斛舟至剛柔繞指丈夫養浩然其略蓋如此¶朝登青雲上正色決大事暮歸臥此庵捫虱口如耳
#+END_VERSE
」¶

方便堂¶

#+BEGIN_VERSE
「　虛空亦何有領略四時事君看繁盛時中有凋零意¶然省可自觀那作明日計當游無所還自住三摩地
#+END_VERSE
」¶

覺庵¶

#+BEGIN_VERSE
「　念起則為凡覺之則為聖人言此為覺此覺未真正¶但了一切空聖凡皆幻影宴坐不言中心波如古井
#+END_VERSE
」¶

鑒止軒¶

#+BEGIN_VERSE
「　小軒臨止水一泓湛寒碧瞭然見眉須洞徹塵不隔¶夫子作止觀涇渭不相入跏趺學僧禪諦視鼻端白
#+END_VERSE
」¶

書華光墨梅¶

#+BEGIN_VERSE
「　一枝已清妍交枝更媚嫵見之已愁絕那復隔煙雨¶錢塘千頃春想見西津渡他日到南屏莫忘孤山路
#+END_VERSE
」¶

惠侍者清夢軒¶

#+BEGIN_VERSE
「　小軒面層崖叢蕉手自種高風追二朗生涯與師共¶默坐每觀身爐煙作雲湧蕭蕭半夜雨亦足清君夢
#+END_VERSE
」¶

次韻性之¶

#+BEGIN_VERSE
「　一笑形骸外便能攜手行雲容與山靨今日眼偏明¶共坐松下石仰聽松上聲古人亦何遠安用社中名
#+END_VERSE
」
<pb:KR6q0193_J_008-0613b>¶

筠谿晚望¶

#+BEGIN_VERSE
「　小谿倚春漲攘我釣月灣新晴為不平約束晚來還¶銀梭時撥剌破碎波中山整鉤背落日一葉軟紅間
#+END_VERSE
」¶

和杜撫勾古意六首¶

#+BEGIN_VERSE
「　一尾掣電去萬蹄讓雄長邇來隨磨驢驅逐付廝養¶頓塵忽驕嘶逸韻發奇想公眼如支遁神駿蒙擊賞
#+END_VERSE
」¶

#+BEGIN_VERSE
「　歲月走舟壑不能老喬松何如取塵劫安置彈指中¶我老世不要閉關師道蹤自欣方得計人笑伎之窮
#+END_VERSE
」¶

#+BEGIN_VERSE
「　長松援丈蘿無事登青冥因緣偶然爾初非出經營¶我受氣類似掄材置勿聽翟公亦癡絕書門議交情
#+END_VERSE
」¶

#+BEGIN_VERSE
「　午夢清斷續殷鬢飛蚊鳴微風亦見戲故掩讀殘經¶相見洞天曉霧重花冥冥秀句吐奇麗乃爾未忘情
#+END_VERSE
」¶

#+BEGIN_VERSE
「　秋晚凋紅翠幽懷到眉峰玉纖弄彩筆落紙翩驚鴻¶道山歸計好高情付疏慵何獨謝夫人特有林下風
#+END_VERSE
」¶

#+BEGIN_VERSE
「　暮年一杯春愁邊賴開拓醉鄉歸路穩城郭見隱約¶萬事付頹然破幘風墮落胸次竟何有八窗洞空廓
#+END_VERSE
」¶

了翁有書與謝無逸云覺範真是比丘¶

#+BEGIN_VERSE
「　墮馬哭淮王牧羊仗漢節古人守忠義視死如棄禊¶吾是真比丘死生見窟宅一飯不願餘孤坐閱歲月
#+END_VERSE
」¶

題延福寺壁¶

#+BEGIN_VERSE
「　在山為遠志出山為小草龍潛蟠則神雞雌伏知道¶人情難把玩過眼如電掃留雲峰下寺白髮歸去好
#+END_VERSE
」¶

棗柏大士生辰因讀易豫卦有感作此¶

#+BEGIN_VERSE
「　人間解纕沙開視兒眼前缽飯度永日一裘支十年¶月巖與雲壑佳處輒留連誰云道林黠猶覓買山錢
#+END_VERSE
」¶

次韻周達道運句¶

#+BEGIN_VERSE
「　大澤深壑間難藏舟與山此身唾霧中安得長朱顏¶講公如夙昔婁永嘗追攀定作甕中畫磨衲映青綸
#+END_VERSE
」¶

次韻遊水簾洞¶

#+BEGIN_VERSE
「　清夜讀君詩思豁神亦傾豈惟折慢幢要已倒降旌
<pb:KR6q0193_J_008-0613c>¶重哦水簾句纖穠開畫屏想見落筆時遶紙走風霆
#+END_VERSE
」¶

游廬山簡寂觀三首¶

#+BEGIN_VERSE
「　廬山覺未老儼然舊風姿樹石亦仙骨逢春更華滋¶瓜分煙翠層千丈垂白霓貪看讓爭席舍者爾為誰
#+END_VERSE
」¶

#+BEGIN_VERSE
「　蒼石大如屋古木出虯枝四注陰其下地坐黃冠師¶山行倦日永聚話遂忘疲行看洞中境都是寂音詩
#+END_VERSE
」¶

#+BEGIN_VERSE
「　怒龍鬥未已角尾相攀牽巨石為解紛背腹遭虯纏¶千年毒不死槎牙帶雲煙樹間宜畫我乞與人間傳
#+END_VERSE
」¶

送人¶

#+BEGIN_VERSE
「　相送復相別不異人間月無心去復來有魄圓還缺¶此別興何如西風秋月初暮鴻千里至能寄八行書
#+END_VERSE
」¶

別人¶

#+BEGIN_VERSE
「　尺水未到海茲行多嗚咽病客未還家回腸蘊千結¶水有到海期病客歸何時臨岐一揚袂落日寒風悲
#+END_VERSE
」¶

信師相別¶

#+BEGIN_VERSE
「　子昔送我日出岫雲無心今我捨子行窮猿瞑投林¶勿歌行路難勿效兒女泣處處得逢渠千江共一月
#+END_VERSE
」¶

白日有閒吏青原無惰民為韻奉寄李成德十首¶

#+BEGIN_VERSE
「　李侯端自重不肯下南璧君看英特氣自可凌太白¶小邑試牛刀乃有政和色
#+END_VERSE
」¶

#+BEGIN_VERSE
「　舉筆濡大千揮斤隘八極置之臥病軒翻身觸破壁¶起來一調笑庭樹掛斜日
#+END_VERSE
」¶

#+BEGIN_VERSE
「　地生金色光女作師子吼此軒初不然風日穿窗牖¶莫作兩頭看空花竟何有
#+END_VERSE
」¶

#+BEGIN_VERSE
「　客來清對榻客去閉深關聊為文字飲酬唱相往還¶朝來公事少白日吏長閒
#+END_VERSE
」¶

#+BEGIN_VERSE
「　少年韻如春才可供十吏故人半青雲隱几肘門寐¶行看登玉堂清坐追陸贄
#+END_VERSE
」¶

#+BEGIN_VERSE
「　朅來民訟少槐影覆閒庭看山久成癖詩眼耐空青
<pb:KR6q0193_J_008-0614a>¶長憐謝安石箇中著娉婷
#+END_VERSE
」¶

#+BEGIN_VERSE
「　花光浮縣郭麥浪漲郊原吏散僧投謁詩成月上軒¶何妨橫麈尾相對兩忘言
#+END_VERSE
」¶

#+BEGIN_VERSE
「　密室調弦索晴軒較畫圖撿書憑錦瑟背句遣奚奴¶一懽同煮茗此興不能無
#+END_VERSE
」¶

#+BEGIN_VERSE
「　深原曉犁耕隔谿夜春簸竹間伊余行童稚供日課¶入境觀化風親視民勤惰
#+END_VERSE
」¶

#+BEGIN_VERSE
「　單衣試嫩寒花下愛清晨不恨簿書惡何妨閒岸巾¶定應懸睿想憂樂自同民
#+END_VERSE
」¶

雨中聞端叔敦素飲作此寄之¶

#+BEGIN_VERSE
「　但見杯中春潑面不知門外雨翻盆人間萬事一虻¶蚊正恐卷氈為鱉飲何妨跨頃作猿蹲此生隨處有¶乾坤短李貌和髯似棘王郎耳熱氣如霓不知今日¶是何時醉鄉城郭無關鑰世路風波太嶮巇且看相¶枕爛如泥
#+END_VERSE
」¶

端叔見和次韻答之¶

#+BEGIN_VERSE
「　俊詞方覺春照眼秀句忽驚絲出盆睡餘兩鬢尚殷¶蚊行樂風軒須痛飲窮吟空屋笑愁蹲筆端浩蕩吐¶乾坤落筆新詩敏風雨撚鬚豪氣劃虹霓侍兒扶掖¶醉吟時靖節田園尋窈窕謫仙風味自嶔巇何如春¶甕揭黃泥
#+END_VERSE
」¶

再和復答¶

#+BEGIN_VERSE
「　道鄉是宅扶歸路法喜為妻笑鼓盆蟭螟膽大敢巢¶蚊遊戲秋毫鋒際立卷藏法界眼中蹲自然函蓋合¶乾坤醉裏兩篇開爛錦雨前千丈挂彎霓楊梅櫨橘¶恰嘗時自笑此生真逆旅人情何處不同巇禪心且¶作絮沾泥
#+END_VERSE
」¶

睡起又得和篇¶

#+BEGIN_VERSE
「　幽夢驚回煙霧帳清泉起弄雪花盆風簷斜日一區¶蚊淮水雨開縈練淨鍾山雲卷露龍蹲癡禪剛道屬
<pb:KR6q0193_J_008-0614b>¶乾坤綠髮筆端能吐鳳雪髯胸次尚盤霓道山歸去¶定何時身外聲名徒暴曜夢中憂患自臨巇鳥靴長¶恨涴塵泥
#+END_VERSE
」¶

復次韻¶

#+BEGIN_VERSE
「　句健未須纏法律飲豪那暇較瓶盆疾雷破柱一聲¶蚊吟狂不覺跨驢穩醉臥都忘對虎蹲箇中別是一¶乾坤八篇俊逸狂時語五色光芒雨後霓清吟要不¶負明時嗟我拙詞傷弄巧愛君難韻解平巇且歌滑¶路雨成泥
#+END_VERSE
」¶

晚歸自西崦復得再和二首¶

#+BEGIN_VERSE
「　人歸西崦步翠麓月出東峰湧玉盆詩如琥珀妙藏¶蚊摩頭長詠笑自語劃席冥搜臥復蹲筆端三昧撼¶乾坤眾人俯看旋磨蟻忠義平生貫日霓也知用舍¶各由時各處山川非設險笑中陷阱卻藏巇此時擬¶議轢中泥
#+END_VERSE
」¶

#+BEGIN_VERSE
「　世事回頭驚破甑年華脫手墮空盆機鋒火聚不容¶蚊蠅蠓未欲乘風去捫虱閑為抱膝蹲掌中訶子是¶乾坤營寨詞鋒盤屈劍吸川酒膽倒垂霓脫巾露頂¶笑狂時任意清閒饑得食關心名利醉登巇濁流心¶念已澄泥
#+END_VERSE
」¶

肇上人居京華甚久別余歸閩作此送之¶

#+BEGIN_VERSE
「　毳帽駝裘一尾輕半開便面氣如春醉歸穿市月隨¶人此境要非吾輩事摩頭忽憶海山濱蕨芽荔肉齒¶生津十分春壓能眠柳一再風撩解笑花故山應摘¶雨前茶從我覓詩如觸鹿為君肥字作棲鴉句中有¶眼莫驚嗟
#+END_VERSE
」¶

送因覺先¶

#+BEGIN_VERSE
「　南澗茶香笑語新西洲春漲小舟橫困頓人歸爛熳¶晴天迥游絲長百尺日高飛絮滿重城一番花信近¶清明
#+END_VERSE
」
<pb:KR6q0193_J_008-0614c>¶

妙高墨梅¶

#+BEGIN_VERSE
「　日暮江空船自流誰家院落近滄洲一枝閒暇出墻¶頭數朵幽香和月暗十分歸意為春留風撩片片是¶閑愁
#+END_VERSE
」¶
石門文字禪卷第八
<pb:KR6q0193_J_008-0615a>¶

