# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 7

送賢上人往太平兼簡卓首座¶
我昔遊潜山空翠揷晴煙至今清夜夢猶能歴層顛¶
天柱如玉立貴氣朝山川下有童師廬雜遝皆竒賢¶
卓途龍山子靖深波間蓮近聞亦分座道眼照人天¶
道人使呉來衣裓餘芳鮮願求竒嶮句庶使大法傳¶
一拳無背觸何處見靈源
<pb:KR6q0193_SBCK_008-1b>
　　送一上人¶
子從大梁來㑹我秦淮道十年三度别此别吾甘老¶
學道如牧羊敗羣者則鞭一切但仍舊自然常現前¶
子初不衣綿而今便故絮山舟日夜逃美貌豈長住¶
時至不相待勿恃骨肉間要當自努力譬如人上山
　　游龍王贈雲老¶
正中妙叶百怨門寶鏡孤風天下聞緇州道價直乾¶
坤毛骨真是延公孫楊廣山頭草木熏公獨深宻護¶
靈根衲子雷動雲崩奔暗中明露涇渭分醉李有叟¶
笑臉温膽大三世一口吞枯木能花爲誰春春光化
<pb:KR6q0193_SBCK_008-2a>
爲呉山雲即今住山典刑存木蛇且無刀斧痕我游¶
山隈野水濆松間見之鬢爲掀留我更宿聽啼猿人¶
間行役膏火煎公特見戲非誠言頽綱已墜引手搴¶
乃欲奔走鞭短轅要當努力續烈燄大興洞上追曹¶
源
　　三月二十八日棗栢大士生辰二首¶
大千㣲塵偈章句妙難求公爲䟽通之如海決江流¶
堂堂鬚垂膺漆㸃横清秋十虗圓當念三世集毛頭¶
平生説禪口想見光迸浮世間眼久滅法寶空海洲¶
年年春欲暮禪室清香留迷途指南車戴恩負山丘<md:KR6q0193_J_008-0610c>¶
<pb:KR6q0193_SBCK_008-2b>
願從清涼山威光作依投行當方山見跬步披衣裘○
思慮不及處但曰刹⬤際不曰刹⬤際寧當有三¶
世於此刹⬤中尚不容擬議安得有死生一切諸怖¶
畏苦樂欣厭情及分心境異是名顛倒想不名隨順¶
智如人游夢中所歷經千歲及其夢覺已不過食頃¶
耳稽首願悲幢發此不傳祕願分無盡燈酬此四弘¶
誓
　　送常上人歸黄龍省侍昭黙老¶
心花發明照十方死生窟宅無隱藏此老唾笑生馨¶
香法中骨髓僧中王平生一子傳餘芳譬如少林有
<pb:KR6q0193_SBCK_008-3a>
神光只今孤憤昭黙堂天魔外道走且僵夢寐想見¶
猶清涼況子徑歸侍其⬤明日扁舟浮渺茫我不得¶
俱空歎傷但餘一句煩寄將暮阜山前為舉揚仰山¶
久不見臨濟瘦損法身三尺長
　　運禪人求偈¶
石室如仄磬春雲如翠被翛然無事僧來此時枕臂¶
無求即無憂有身還有累永懐彭尊宿一席曽遁世¶
天子不得臣公卿不敢致髙風不可攀百世猶興起¶
運禪佳少年杖錫成戾止偶從城郭來衣裓滿空翠¶
覓歸如子規掉頭須去耳山林與聚落蜜無中邊味
<pb:KR6q0193_SBCK_008-3b>
子心有分别動息若差異錄以贈其行不語開笑齒
　　餞枯木成老赴南華之命¶
正中妙叶如何㑹羅仙隱身露衣帶芙蓉克家桐城¶
孫海上閒名聞至尊天書夜到道林宫大鐘横撞山¶
⬤瓏山容光澤鳥聲樂一畨佳氣生巖叢曹溪寶林¶
甲天下樓觀翔空盤萬瓦夢中先巳逢祖師異世曽¶
同香火社人言骨清辟瘴霧隘詞一律撩人怒大陽¶
直裰果有靈所至自有天龍護寄語山頭錫杖泉久¶
枯遽湧寧非天老師不作竒特想巳脱聖凡情量纏
　　送禮禪歸臨川<md:KR6q0193_J_008-0611a>¶
<pb:KR6q0193_SBCK_008-4a>
已披出世衣影莫落塵俗何山無叢林棲息一枝足¶
奈何清淨心甘受熱惱毒譬如伏櫪馬心不忘馳逐¶
又如火鐵丸氣燄不可觸禮禪客湘山山翠在眉目¶
蓋嘗視此輩髙笑一捧腹今亦欲還鄉當戒前車覆¶
吾聞真實心不受罪與福精進縁不懈此語君勿恧
　　送顓街坊¶
水西南臺小精廬名雖是律禪者居粥魚茶板如指¶
呼履聲童首鳧鴈趨分身香積太闊迂食時至則當¶
持盂養師反哺如烏雛荷衆司更如鴈奴逢人若問¶
明白老爲言病起加清癯
<pb:KR6q0193_SBCK_008-4b>
　　寄南昌黄次山¶
次山心地平如鏡照海照毛無少賸劉公訶之昏霧¶
蒙張公磨之復清瑩張劉皆是善知識大黄甘草各¶
醫病驚起荷山大字遂⬤瓏撞鐘山答應夜燈午梵¶
賽心願望歸引領如鶴頸一朝骨祖在面前笑不成¶
聲兩目瞪小兒化去聊折災婦翁告殂適其命但得¶
夫妻各身健回觀閣中夜鳴磬欲知成佛妙法門不¶
與人爭是捷徑
　　寄題紫府普照寺滿上人桃花軒¶
武陵源深並溪入無數桃花閙春色水面紅雲欲崩
<pb:KR6q0193_SBCK_008-5a>
壊波間爛錦光相射昔人誤行偶見之歸來醉眼⬤¶
紅碧秦時雞犬不聞聲但覺曉窻煙霧白那知紫府¶
亦仙源此華萬樹燒晴川少年苾芻誰教汝照花作¶
意開幽軒靈雲説悟被花笑南泉欺客花不言何如¶
睡足無一事倚欄紅雨春風顛愁來想見故山路未¶
歸先作山中篇
　宋廸作八境絶妙¶人謂之無聲句演上人戲余曰
　道人能作有聲畵乎因爲之各賦一首
　　平沙落鴈¶
湖容秋色磨青銅夕陽沙白光濛濛翩翻欲下更嘔<md:KR6q0193_J_008-0611b>¶
<pb:KR6q0193_SBCK_008-5b>
軋十十五五依蘆叢西興未歸愁欲老日暮無雲天¶
似掃一聲風笛忽驚飛羲之書空作行草
　　逺浦歸帆¶
東風忽作羊角轉坐看波面纎羅巻日脚明邊白島¶
横江勢吞空客帆逺倚欄心緒風絲亂蒼茫初見疑¶
鳧鴈漸覺危檣隱映來此時増損憑詩眼
　　山市晴嵐¶
宿雨初收山氣重炊煙日影林光動⬤市漸休人已¶
稀市橋官柳金絲弄隔谿誰家花滿畦滑唇黄鳥春¶
風啼酒旗漠漠望可見知在柘岡村路西
<pb:KR6q0193_SBCK_008-6a>
　　江天暮雪¶
潑墨雲濃歸鳥滅魂清忽作江天雪一川秀發浩零¶
亂萬樹無聲寒妥帖孤舟卧聽打窓扉起看宵晴月¶
正暉忽驚盡巻青山去更覺重擕春色歸
　　洞庭秋月¶
橘香浦浦青黄出維舟日暮柴荆側湧波好月如佳¶
人矜誇似弄嬋娟色夜深河漢正無雲風髙掠水白¶
紛紛五更何處吹畵角披衣起看低金盆
　　瀟湘夜雨¶
嶽麓軒䆫方在目雲生忽收圖畵軸軟風為作白頭
<pb:KR6q0193_SBCK_008-6b>
波倒帆斷岸漁村宿燈火荻叢營夜炊波心應作出¶
魚兒絶憐清境平生事蓬漏孤吟曉不知
　　烟寺晩鐘¶
十年車馬黄塵路歳晩客心紛萬緒猛省一聲何處¶
鐘寺在烟村最深處隔谿脩竹露人家扁舟欲喚無¶
人渡紫藤瘦倚背西風歸僧自入烟蘿去
　　漁村落照¶
碧葦蕭蕭風淅瀝村巷沙光潑殘日隔籬炊黍香浮¶
浮對門登網銀戢戢刺舟漸近桃花店破鼻香來覺¶
醇釅舉籃就儂博一醉卧看江山紅緑⬤
<pb:KR6q0193_SBCK_008-7a>
　　汪履道家觀雪鴈圖¶
水落隂湖洲渚生風折敗荷枯葦莖白沙鑿鑿墨雲¶
重熟視滿空翻玉英湖邊兩鴈誰教汝穩卧自多髙¶
世情恵崇逸想巧圖畵定應愛汝夢漏清
　　頴臯楚山堂秋景兩圖絶妙二首¶
一鷗低飛落平湖一鷗驚顧行烱如紅衣脱盡蓮蓬¶
緑翠盖凋殘荷柄枯更有數蓬癯已老無人折之欲¶
傾倒陌上殘紅空自好為誰㸃綴湖邊草
溪邊兩鴨自夫婦生而能言似相語婦先浮波喜轉¶
顧夫欲隨之竟先去水際清蘋各占叢風撼荷花已
<pb:KR6q0193_SBCK_008-7b>
退紅不見清香雲錦叚空餘霜葉伴枯蓬
　　和李令祈雪分韻得麓字¶
何處⬤輈呌雲木植杖松間逢白足一牛鳴地兩禪¶
叢䆫户青紅照林麓江寒雲怒相摹胡雪意欲作先¶
停蓄連空推下翻玉英想見軒渠笑捧腹
　　和李班叔戲彩堂¶
李侯何以悦其親戲著彩衣覓棃棗閑騎竹馬畫堂¶
前慈顔一笑自忘老毛義捧檄難忘客茆容殺雞終¶
得道愛公純孝配古人甚欲卜鄰安井竈
　　送隆上人歸長沙
<pb:KR6q0193_SBCK_008-8a>
湘中樂哉山水國道人歸去正秋色拭目重看雲盖¶
雲搓手新嘗橘洲橘湘西幽居多故人松下相逢應¶
倚䇿開軒萬頃鴨頭青睡起一聲風月箔
　　六月十五日夜大雨夢瑩中¶
希夷先生海門住久不見之想眉宇夢中相見荔枝¶
村覺來一枕芭蕉雨行藏顧影應自笑世事吞聲不¶
容數從欲若士爲逺遊莫作雲中隱身去
　　予作海棠詩曰<md:KR6q0193_J_008-0612a>¶一株柳外墻頭見勝却千叢著
　　　雨時寓居百丈春晴上南原縱望萬株浩如
　　　海追前詩之失言相隨苾芻請記其事
<pb:KR6q0193_SBCK_008-8b>
　　積雨分隂晦林光山色生精彩閑上南原看野¶
棠一川零亂紅如海柳外一株何足道戲語⬤花今¶
日悔道人請我重賦詩倉卒煩詞為刪改
　　山寺早秋¶
千本蒼杉俱合抱夕隂相映寒蟬噪殘僧獨歸清入¶
晝秋色滿庭濃可掃霜鐘初歇月未生但覺篝燈一¶
㸃明堦除環珮走流水樓閣誦經童子聲
　　送僧歸雲巖¶
和氣津津出眉宇平生快活隨縁住憶昨思山林下¶
來如今却向城中去燕子初飛簾幕風海棠睡重清
<pb:KR6q0193_SBCK_008-9a>
明雨重唱龍山諸佛機紅塵動處雲成縷
　　至撫州崇仁縣寄彭思禹奉議兄四首¶
去年歳飢民減口晨無炊煙閒甑缶面餘菜色短氣¶
中經營有錢易升斗抱孫買鋤今歳豐黄雲䆉稏村¶
村同東林鼓聲是誰致聰明慈恵隴西公
吏姦今古同一律邇來間見復層出一邑雀息行鏡¶
中公則生明無别術放衙下簾調索絃來禽青李浴¶
清泉吾儕呈押日課辦亦作岸巾相對眠
我年政如牧民術敗羣者去羊蕃息向來盗竊如有¶
盟飛躡垣墻度䆫隙下車夜户民不閉終夕四隣無
<pb:KR6q0193_SBCK_008-9b>
犬吠一懽醉倒不須歸以塼支頭路⬤睡
爭歌來為民父母百里民心始安堵外臺選才第薦¶
之何必知賢奪而去當持馬足卧車轍報汝百年終¶
有别蹄涔不著横海鯨簿書那容萬人傑
　　余還自海外至崇仁見思禹¶以四詩先焉既别
　　　又有太原之行巳而幸歸石門復次前韻寄
　　　之以致山中之信云
北去憂如㑹澠口危甚相如跪瓦缶南歸喜勝脱鴻¶
門那䘏范増撞玉斗筠谿野寺隣新豐亦與叢林魚¶
鼓同懸知他日君念我定作少陵尋賛公
<pb:KR6q0193_SBCK_008-10a>
脱桔寧知縛禪律但欲閉門長不出死禍平生九蹈¶
之痛恨防身苦無術此言了如意在絃此心烱如月¶
臨泉山中樂可驕稚世一榻暑風清晝眠
平生心懐濟時術百未一施空歎息庭閒晝永僧至¶
門心回酒醒月窺隙東方先生語開閉投骨心知致¶
羣吠千金珠在九重淵儻能得之必龍睡
飄零乳兒失慈母來歸家山在阿堵瘴痾烝洗百念¶
空但有詩情磨未去虚名實禍車覆轍道鄉端與人¶
間别膝穿木榻五十年君看此翁亦雄傑
　　信上人自東林來請海印禪師過余湘上以贈
<pb:KR6q0193_SBCK_008-10b>
　¶　　之
五湖東歸風轉柂柔櫓聲中飛鳥過開蓬不信是廬¶
山忽驚落瀑從空墮道人箇中三十秋那知今始載¶
歸舟白藕池邊月初吐應對隣房説舊遊
　　忠子移居¶
忠子壁觀永皇暇移居自提雙不借借車祭竈非我¶
事可聽夜舂響西舍人言渠儂大類我試手作詩便¶
聲價我詞勿學郊島寒謫仙筆端能造化
　　楞伽端介然見訪余以病未及謝先此寄之¶
楞伽劇談喜髙笑一鉢安巢在雲杪我游廬山二十
<pb:KR6q0193_SBCK_008-11a>
年聞名常多識面少道林過我古南臺路逢泥軟手¶
提闕臺輿瓦合今果爾更呼隣僧相與來
　　次韻雲居寺¶
行盡崇岡與峻嶺今朝又入縁雲徑世塵已覺蜕埃¶
輕道心遂作燖雞淨小軒容膝俯千里磨錢作鏡江¶
山映平生林壑竟成癖南來獨覺兹遊勝
　　無學㸃茶乞詩¶
政和官焙來何處雪後晴窓欣共煑銀缾瑟瑟過風¶
雨漸覺羊腸挽聲度盞深扣之看浮乳㸃茶三昩須¶
饒汝鷓鴣班中吸春露
<pb:KR6q0193_SBCK_008-11b>
　　巴川衲子求詩¶
水西南臺底氣象緑踈青⬤湘江上門人俯檻看諸¶
方笑聲散落千巖響巴音衲子夜椎門要識汾陽五¶
世孫問渠何所見而去峯髙難宿孤飛雲
　　十月桃¶
雪中桃花夜來折兒稚犯寒爭欲摘老仙呵手撚吟¶
筆指以謂余還歎息已作怱怱十月開人間安得千¶
年枝
　　李端叔誕辰¶
未見犯寒梅已有催春雨催春春未歸却有曇花飛
<pb:KR6q0193_SBCK_008-12a>
飛香塞世間何人知鼻處遙知與世且同波隨分盤¶
飱付兒女
　　雨後得無象新詩次韻¶
雨餘步林幽松風初到面寒蟬相噟鳴小立無人見¶
但愛東南山色作旋螺轉入門庭院度飛螢梵放哀¶
聲滿深殿
　　用韻寄誼叟¶
識君童牙中豈止論半面雖同萬頃山經年不相見¶
平生草頭露蚌月跳珠轉永懐終夜不成眠但見突¶
兀遊霄殿
<pb:KR6q0193_SBCK_008-12b>
　任价玉館東園十題¶
　　涵月亭¶
亭外物清曠人間多熱惱夜晴登此亭水月相媚皓¶
多君心鏡空光明寫懐抱憑誰持此意舉似寒山老
　　覽秀亭¶
尚記登臨時風日初盎盎忽驚無邊春登我眉睫上¶
情歡鳥聲樂意適游絲放我非連眉郎搜詩聊植杖
　　四可亭¶
四注開野亭面面可人意我來俯危欄蹇傲成縱倚¶
應接迷向背轉顧風掠耳隣寺一聲鐘墟落孤煙起
<pb:KR6q0193_SBCK_008-13a>
　　第一軒¶
名園富家致此軒冠羣目檻次狀元紅䆫横尊者竹¶
坐客定無雙試茶谷簾緑願聞聖諦義飛辯横麈玉
　　如春軒¶
檻前揺緑玉杯面吹紅鱗主人飽談笑和風熏坐賔¶
但覺天宇逈塵滓欲清辰雖非曲水㑹自是斜川人
　　寒亭¶
欲問春消息蒼茫嫩日斜茅簷聚喧雀栗林棲暮鵶¶
絮袍褁足坐得句往往佳忽起步㣲月呵手抝梅花
　　浩庵
<pb:KR6q0193_SBCK_008-13b>
水勝萬斛舟至剛柔繞指丈夫養浩然其略盖如此¶
朝登青雲上正色決大事暮歸卧此庵捫虱口如耳
　　方便堂¶
虗空亦何有領略四時事君看繁盛時中有凋零意¶
然省可自觀那作明日計當游無所還自住三摩地
　　覺庵¶
念起則爲凡覺之則為聖人言此為覺此覺未真正¶
但了一切空聖凡皆幻影宴坐不言中心波如古井
　　鑒止軒¶
小軒臨止水一⬤湛寒碧瞭然見眉須洞徹塵不隔
<pb:KR6q0193_SBCK_008-14a>
夫子作止觀涇渭不相入跏趺學僧禪諦視鼻端白
　　書華光墨梅¶
一枝巳清妍交枝更媚嫵見之巳愁絶那復隔煙雨¶
錢塘千頃春想見西津渡他日到南屏莫忘孤山路
　　恵侍者清夢軒¶
小軒面層崖叢蕉手自種髙風追二朗生涯與師共¶
黙坐毎觀身爐煙作雲湧蕭蕭半夜雨亦足清君夢
　　次韻性之¶
一笑形骸外便能携手行雲容與山靨今日眼偏明¶
共坐松下石仰聽松上聲古人亦何逺安用社中名
<pb:KR6q0193_SBCK_008-14b>
　　筠谿晩望¶
小谿倚春漲攘我釣月灣新晴為不平約束晩來還¶
銀梭時撥刺破碎波中山整鈎背落日一葉軟紅間
　　和杜撫勾古意六首¶
一尾掣電去萬蹄讓雄長邇來隨磨驢驅逐付厮養¶
頓塵忽驕嘶逸韻發竒想公眼如支遁神駿蒙擊賞
歲月走舟壑不能老喬松何如取塵劫安置彈指中¶
我老世不要閉闗師道蹤自欣方得計人笑伎之窮
長松援丈蘿無事登青冥因縁偶然爾初非出經營¶
我受氣類似掄材置勿聽翟公亦癡絶書門議交情
<pb:KR6q0193_SBCK_008-15a>
午夢清斷續殷鬢飛蚊鳴㣲風亦見戲故掩讀殘經¶
相見洞天曉霧重花冥冥秀句吐竒麗乃爾未忘情
秋晩凋紅翠幽懐到眉峯玉纎弄彩筆落紙翩驚鴻¶
道山歸計好髙情付踈慵何獨謝夫人特有林下風
暮年一杯春愁邊賴開拓醉鄉歸路穩城郭見隱約¶
萬事付頽然破幘風墮落胷次竟何有八窻洞空廓
　　了翁有書與謝無逸云覺範真是比丘¶
墮馬哭淮王牧羊仗漢節古人守忠義視死如棄禊¶
吾是真比丘死生見窟宅一飯不願餘孤坐閲歳月
　　題延福寺壁
<pb:KR6q0193_SBCK_008-15b>
在山為逺志出山為小草龍潜蟠則神雞雌伏知道¶
人情難把玩過眼如電掃留雲峯下寺白髪歸去好
　　棗栢大士生辰因讀易豫卦有感作此¶
人間解纕沙開視兒眼前鉢飯度永日一裘支十年¶
月巖與雲壑佳處輒留連誰云道林黠猶覓買山錢
　　次韻周達道運句¶
大澤深壑間難藏舟與山此身唾霧中安得長朱顔¶
講公如夙昔婁永嘗追攀定作甕中畵磨衲映青綸
　　次韻遊水簾洞¶
清夜讀君詩思豁神亦傾豈惟折慢幢要已倒降旌<md:KR6q0193_J_008-0613c>¶
<pb:KR6q0193_SBCK_008-16a>
重哦水簾句纎穠開畵屏想見落筆時遶紙走風霆
　　游廬山簡寂觀三首¶
廬山覺未老儼然舊風姿樹石亦仙骨逢春更華滋¶
⬤分煙翠層千丈垂白霓貪看讓爭席舎者爾為誰
蒼石大如屋古木出虬枝四注隂其下地坐黄冠師¶
山行倦日永聚話遂忘疲行看洞中境都是寂音詩
怒龍闘未已角尾相攀牽巨石為解紛背腹遭虬纏¶
千年毒不死槎牙帶雲煙樹間宜畵我乞與人間傳
　　送人¶
相送復相别不異雲間月無心去復來有魄圓還缺
<pb:KR6q0193_SBCK_008-16b>
此别興何如西風秋月初暮鴻千里至能寄八行書
　　别人¶
尺水未到海兹行多嗚咽病客未還家回腸藴千結¶
水有到海期病客歸何時臨岐一揚袂落日寒風悲
　　信師相别¶
子昔送我日出岫雲無心今我捨子行窮猿瞑投林¶
勿歌行路難勿效兒女泣處處得逢渠千江共一月
　　白日有閒吏青原無惰民為韻奉寄李成徳十
　　　首¶
李侯端自重不肯下南璧君看英特氣自可凌太白
<pb:KR6q0193_SBCK_008-17a>
小邑試牛刀乃有政和色
舉筆濡大千揮斤隘八極置之卧病軒翻身觸破壁¶
起來一調笑庭樹掛斜日
地生金色光女作師子吼此軒初不然風日穿䆫牖¶
莫作兩頭看空花竟何有
客來清對榻客去閉深闗聊為文字飲酬唱相往還¶
朝來公事少白日吏長閒
少年韻如春才可供十吏故人半青雲隱几肘門寐¶
行看登玉堂清坐追陸䞇
朅來民訟少槐影覆閒庭看山久成癖詩眼耐空青<md:KR6q0193_J_008-0614a>¶
<pb:KR6q0193_SBCK_008-17b>
長憐謝安石箇中著娉婷
花光浮縣郭麥浪漲郊原吏散僧投謁詩成月上軒¶
何妨横麈尾相對兩忘言
宻室調絃索晴軒較畵圖撿書凭錦瑟背句遣奚奴¶
一懽同煑茗此興不能無
深原曉犂耕隔谿夜春簸竹間伊余行童稚供日課¶
入境觀化風親視民勤惰
單衣試嫩寒花下愛清晨不恨簿書惡何妨閒岸巾¶
定應懸睿想憂樂自同民
　　雨中聞端叔敦素飲作此寄之
<pb:KR6q0193_SBCK_008-18a>
但見杯中春潑面不知門外雨翻盆人間萬事一䖟¶
蚊正恐卷氊為鼈飲何妨跨項作猿蹲此生隨處有¶
乾坤短李貌和髯似棘王郎耳熱氣如霓不知今日¶
是何時醉鄉城郭無闗鑰世路風波太嶮巇且看相¶
枕爛如泥
　　端叔見和次韻答之¶
俊詞方覺春照眼秀句忽驚絲出盆睡餘兩鬢尚殷¶
蚊行樂風軒須痛飲窮吟空屋笑愁蹲筆端浩蕩吐¶
乾坤落筆新詩敏風雨撚鬚豪氣劃虹霓侍兒扶掖¶
醉吟時靖節田園尋窈窕謫仙風味自嶔巇何如春
<pb:KR6q0193_SBCK_008-18b>
甕掲黄泥
　　再和復答¶
道鄉是宅扶歸路法喜爲妻笑鼓盆蟭螟膽大敢巢¶
蚊遊戲秋毫鋒際立卷藏法界眼中蹲自然函盖合¶
乾坤醉裏兩篇開爛錦雨前千丈挂彎霓楊梅盧橘¶
恰嘗時自笑此生真逆旅人情何處不同巇禪心且¶
作絮沾泥
　　睡起又得和篇¶
幽夢驚回煙霧帳清泉起弄雪花盆風簷斜日一區¶
蚊淮水雨開縈練淨鍾山雲巻露龍蹲癡禪剛道屬<md:KR6q0193_J_008-0614b>¶
<pb:KR6q0193_SBCK_008-19a>
乾坤緑髪筆端能吐鳳雪髯胷次尚盤霓道山歸去¶
定何時身外聲名徒暴曜夢中憂患自臨巇烏靴長¶
恨涴塵泥
　　復次韻¶
句健未須纏法律飲豪那暇較瓶盆疾雷破柱一聲¶
蚊吟狂不覺跨驢穩醉卧都忘對虎蹲箇中别是一¶
乾坤八篇俊逸狂時語五色光芒雨後霓清吟要不¶
負明時嗟我拙詞傷弄巧愛君難韻解平巇且歌滑¶
路雨成泥
　　晩歸自西崦復得再和二首
<pb:KR6q0193_SBCK_008-19b>
人歸西崦步翠麓月出東峯湧玉盆詩如琥珀妙藏¶
蚊摩頭長詠笑自語劃席冥搜卧復蹲筆端三昩撼¶
乾坤衆闕俯看旋磨蟻忠義平生貫日霓也知用舍¶
各由時闕處山川非設險笑中陷穽却藏巇此時擬¶
議轢中泥
世事回頭驚破甑年華脱手墮空盆機鋒火聚不容¶
蚊闕　未欲乘風去捫虱閑爲抱膝蹲掌中訶子是¶
乾坤闕寨詞鋒盤屈劒吸川酒膽倒垂霓脱巾露頂¶
笑狂時任意清閒飢得食闗心名利醉登巇濁流心¶
念已澄泥
<pb:KR6q0193_SBCK_008-20a>
　　肇上人居京華甚久别余歸閩作此送之¶
毳㡌駝裘一尾輕半開便面氣如春醉歸穿市月隨¶
人此境要非吾輩事摩頭忽憶海山濵蕨芽荔肉齒¶
生津十分春壓能眠柳一再風撩解笑花故山應摘¶
雨前茶從我覓詩如觸鹿為君肥字作棲鵶句中有¶
眼莫驚嗟
　　送因覺先¶
南澗茶香咲語新西洲春漲小舟横困頓人歸爛熳¶
晴天逈游絲長百尺日髙飛絮滿重城一畨花信近¶
清明
<pb:KR6q0193_SBCK_008-20b>
　　妙髙墨梅¶
日暮江空船自流誰家院落近滄洲一枝閒暇出墻¶
頭數朶幽香和月暗十分歸意爲春留風撩片片是¶
閑愁
石門文字禪巻第八<md:KR6q0193_J_008-0615a>¶
<pb:KR6q0193_SBCK_008-21a>

<pb:KR6q0193_SBCK_009-1a>
石門文字禪巻第九¶
　　　宋江西筠溪石門寺沙門釋德洪覺範著¶
　　　　門人覺慈編錄　西眉東巖旌善堂校¶
　排律¶
　　次韻曾侯見寄
