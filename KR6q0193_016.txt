#-*- mode: mandoku-view; -*-
#+DATE: 2015-08-30 21:47:33.781562
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_016-0648a> 
#+PROPERTY: JUAN 16

 石門文字禪卷第十六¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

七言絕句二¶

春詞五首¶

#+BEGIN_VERSE
「　映門楊柳未全遮纔有柔條自在斜不信春寒猶有¶雪誤驚飄舞作飛花
#+END_VERSE
」¶

#+BEGIN_VERSE
「　春到梅梢雪未知橫斜初見過墻枝暗香愁絕無人¶問一再風前月上時
#+END_VERSE
」¶

#+BEGIN_VERSE
「　昨夜江村雨一犁白沙江路曉無泥戲波拍拍鳧雛¶暖掠岸翩翩燕子低
#+END_VERSE
」¶

#+BEGIN_VERSE
「　曉霽晴湖已拍橋橋邊春色解相撩分疏積雨饒鶯¶舌拘束東風倩柳條
#+END_VERSE
」¶

#+BEGIN_VERSE
「　郊原雨歇看春耕繭栗能駝稚子行青杏欲嘗先齒¶軟海棠開遍恰新晴
#+END_VERSE
」¶

春日作¶

#+BEGIN_VERSE
「　山前山後花半紅橋頭橋尾柳搖空流鶯枝上未成¶語始囀一聲來去風
#+END_VERSE
」¶

殘梅¶

#+BEGIN_VERSE
「　殘香和雪隔簾櫳只待江頭一笛風今夜回廊無限¶意小庭疏影月朦朦
#+END_VERSE
」¶

次韻通明更晚春二十七首¶

#+BEGIN_VERSE
「　琴筑春流漲淺灘圓吭幽鳥語林端纖蒲水荇空淒¶寂背立東風整釣竿
#+END_VERSE
」¶

#+BEGIN_VERSE
「　綠遍西園春正殘青梅小摘嗅仍看單衣初試殊清¶爽更愛涼風掠面寒
#+END_VERSE
」¶

#+BEGIN_VERSE
「　花落片片怨春陰霧雨那堪更作霖小院晚春猶惜¶掃欲穿準擬倩金針
#+END_VERSE
」¶

#+BEGIN_VERSE
「　散衣行處雨初涼庭院誰家柳暗墻倚杖南軒看修¶竹快人解籜玉蒼蒼
#+END_VERSE
」
<pb:KR6q0193_J_016-0648b>¶

#+BEGIN_VERSE
「　居近幽林復碧江水光林翠到西窗鷓鴣啼竹聲相¶應鸂鶒眠沙只一雙
#+END_VERSE
」¶

#+BEGIN_VERSE
「　落英寂寂草離離天氣清和得所宜頭面惺惚快清¶曉可人惟有海棠枝
#+END_VERSE
」¶

#+BEGIN_VERSE
「　枝上啼禽毛羽光商量密葉恰能藏路旁垂柳陰堪¶歇墻外櫻桃小可嘗
#+END_VERSE
」¶

#+BEGIN_VERSE
「　題詩徑欲晚春還噪吻吟窗禿筆端寂寞卻憐當檻¶竹嫩黃新嫋出林竿
#+END_VERSE
」¶

#+BEGIN_VERSE
「　晝永呼童挂北軒青山無數臥披看獨憐杜宇啼聲¶晚催發芭蕉戰莫寒
#+END_VERSE
」¶

#+BEGIN_VERSE
「　桃李無言暗淺深曉雲慚愧不成霖化工勝卻耶谿¶女繡遍園林不犯針
#+END_VERSE
」¶

#+BEGIN_VERSE
「　去歲春游愛野棠今年還復出東墻行思往事心猶¶在卻照清溪鬢已蒼
#+END_VERSE
」¶

#+BEGIN_VERSE
「　睡魔晝永不能降一夢春晴賞北窗只有敲門漫谿¶叟也嫌疏懶世無雙
#+END_VERSE
」¶

#+BEGIN_VERSE
「　山桃噴火柳垂絲野店溪橋處處宜我作春游亦清¶散榆錢聊挂瘦藤枝
#+END_VERSE
」¶

#+BEGIN_VERSE
「　困人天氣渴思漿喜有人家密竹藏稚子不知僧不¶飲壓糟醇釅勸人嘗
#+END_VERSE
」¶

#+BEGIN_VERSE
「　春心百種竟衰殘幽事侵尋尚數端清晚閑題記新¶竹粉衣香滑一竿竿
#+END_VERSE
」¶

#+BEGIN_VERSE
「　清晨花下露團團飛鳥行吟仰面看傑句天資人不¶及勿嗔島瘦與郊寒
#+END_VERSE
」¶

#+BEGIN_VERSE
「　壓枝萬朵濃如繡初歇連綿十日霖穿蕊蝶鬚輕似¶線刺香蜂尾快如針
#+END_VERSE
」¶

#+BEGIN_VERSE
「　倦行放步臥垂楊誰打鞦韆笑隔墻風物惱人情不¶淺歸來山色更青蒼
#+END_VERSE
」¶

#+BEGIN_VERSE
「　夜涼靜話欣同榻春晚分題喜共窗解笑疏狂才莫¶敵詩禪美譽舊傳雙
#+END_VERSE
」
<pb:KR6q0193_J_016-0648c>¶

#+BEGIN_VERSE
「　紅梅真是醉吳姬浴罷偎風事事宜吟次紛紛落紅¶雨小禽飛去動危枝
#+END_VERSE
」¶

#+BEGIN_VERSE
「　從游法侶意何長況更深雲僻處藏共喜春山有新¶事小窗晴試露芽嘗
#+END_VERSE
」¶

#+BEGIN_VERSE
「　南來還復見春殘歷亂愁人恰萬端賈誼少年能肆¶筆太公垂白始投竿
#+END_VERSE
」¶

#+BEGIN_VERSE
「　楊花滿院掩深關半摺文書偃臥看幽鳥等閑回睡¶眼暖風時復破春寒
#+END_VERSE
」¶

#+BEGIN_VERSE
「　春寒瘦骨病難禁多謝新晴霽晚霖自補衲衣矮窗¶下黃鸝聲好屢停針
#+END_VERSE
」¶

#+BEGIN_VERSE
「　劇笑自知躋奧室好詩安敢望門墻饒君麗句春難¶敵輸我朱顏鬢未蒼
#+END_VERSE
」¶

#+BEGIN_VERSE
「　深院無人得散衣海棠經雨更相宜若為化作翩翩¶蝶遶此扶疏竹外枝
#+END_VERSE
」¶

#+BEGIN_VERSE
「　清絕新詩寫硬黃著籤端為密收藏自驚短拙知何¶限愛子高才見未嘗
#+END_VERSE
」¶

海棠¶

#+BEGIN_VERSE
「　酒入香腮笑未知小粧初罷醉兒癡一枝柳外墻頭¶見勝卻千叢著雨時
#+END_VERSE
」¶

和余慶長老春十首¶

#+BEGIN_VERSE
「　野梅官柳不勝春妒面愁眉各鬥新欲作清詩成瘦¶坐生憎白雨解催人
#+END_VERSE
」¶

#+BEGIN_VERSE
「　葉欲藏禽花沒腰春愁疊疊覺難消碧雲新月誰梳¶鬢翠浪柔風自織綃
#+END_VERSE
」¶

#+BEGIN_VERSE
「　鳧鷗水暖聚圓沙帶雨春湖脈脈斜翠線受風遮徑¶柳燕脂含雨隔籬花
#+END_VERSE
」¶

#+BEGIN_VERSE
「　葉雲誰剪芘花身花底何人笑語頻應是流鶯訴心¶事窺墻欲見恨無因
#+END_VERSE
」¶

#+BEGIN_VERSE
「　一盞露芽袪睡思半簾疏雨作愁媒似聞池館花如¶海杖策當為得得來
#+END_VERSE
」
<pb:KR6q0193_J_016-0649a>¶

#+BEGIN_VERSE
「　嫩寒清曉欲留春睡足山中樂事新珠玉等閑無脛¶至風流全付茂陵人
#+END_VERSE
」¶

#+BEGIN_VERSE
「　柳如西子舞時腰飛絮初狂雪未消多謝余郎造化¶手解拈春色寫蛟銷
#+END_VERSE
」¶

#+BEGIN_VERSE
「　雨過清流走白沙隔籬紅杏一枝斜可堪風日濃於¶酒更愛君詩麗似花
#+END_VERSE
」¶

#+BEGIN_VERSE
「　舊游新事兩關身花下清晨吉𠸻頻野步尋梅曾共¶樂夜詩聯鼎願相因
#+END_VERSE
」¶

#+BEGIN_VERSE
「　人笑才高真禍本自驚詩好是窮媒貪看百尺遊絲¶轉忽見雙飛乳燕來
#+END_VERSE
」¶

遊西湖北山二首¶

#+BEGIN_VERSE
「　幽草青青繞竹扉雨餘人在杏園西無端黃鳥驚春¶夢正向綠蘿深處啼
#+END_VERSE
」¶

#+BEGIN_VERSE
「　春園南北筍過墻墻下離離草更香啼鳥野花無問¶處蒼山牢落下殘陽
#+END_VERSE
」¶

次韻超然春日湘上二首¶

#+BEGIN_VERSE
「　暮年身世極南邊病眼愁看北客船憶著金明池上¶路寶津晴瓦隔霏煙
#+END_VERSE
」¶

#+BEGIN_VERSE
「　年少無愁事業新小詩寫得楚江春已知字字愈頭¶痛可是駸駸解逼人
#+END_VERSE
」¶

春晚二首¶

#+BEGIN_VERSE
「　方見柳條堪結紐忽驚梅葉解藏禽春歸掣肘徑不¶住院落殘紅一寸深
#+END_VERSE
」¶

#+BEGIN_VERSE
「　閑愁一寸在垂楊遊絲百尺拖清曉榆錢滿地贖春¶歸山茶昨夜都開了
#+END_VERSE
」¶

長春花¶

#+BEGIN_VERSE
「　人間花亦有仙骨卯酉發妝呼不醒醉裏那知更歲¶月韻高班草臥空庭
#+END_VERSE
」¶

上巳¶

#+BEGIN_VERSE
「　桃花落盡柳陰成寒食風光小雨晴半掩寶書憑几
<pb:KR6q0193_J_016-0649b>¶坐滿庭芳草為誰生
#+END_VERSE
」¶

題黃山壁¶

#+BEGIN_VERSE
「　夜雨曉晴春盎盎綠愁紅醉思迢迢獨存滋味無人¶會笑看柔風拂柳條
#+END_VERSE
」¶

初夏四首¶

#+BEGIN_VERSE
「　嘒嘒新蟬綠葉遮一聲臨晚到山家未應春色全歸¶去猶有芳叢刺史花
#+END_VERSE
」¶

#+BEGIN_VERSE
「　野水稻苗青拂岸柘岡麥穗熟分岐前村父老胥歡¶甚笑指橋邊露酒旗
#+END_VERSE
」¶

#+BEGIN_VERSE
「　院落寥寥日正長小梅初熟亞枝黃午窗書引昏昏¶思角簟宜開舊竹床
#+END_VERSE
」¶

#+BEGIN_VERSE
「　流鶯聲老綠楊中欄檻蕭疏墮晚紅二十四番花信¶重園林又覺轉熏風
#+END_VERSE
」¶

南軒¶

#+BEGIN_VERSE
「　南軒日靜小簾開百舌無端喚夢回莫為楊花不相¶識隨風還解過墻來
#+END_VERSE
」¶

次韻方夏日五首時渠在禹谿余乃居福嚴¶

#+BEGIN_VERSE
「　殘書半摺立風檐欲步還慵睡未忺忽憶故人談笑¶處擘蓮嘗芡禦炎炎
#+END_VERSE
」¶

#+BEGIN_VERSE
「　聲華籍甚淛東西胸次玲瓏絕坎蹊那料南來遭白¶眼強顏腰作偃松低
#+END_VERSE
」¶

#+BEGIN_VERSE
「　山縣蕭條早放衙塘蓮無主自開花三叉路口炊煙¶起白瓦青旗一兩家
#+END_VERSE
」¶

#+BEGIN_VERSE
「　水閣風微快葛衣沙村返照淡餘暉數聲楚些無情¶思不似吳中緩緩歸
#+END_VERSE
」¶

#+BEGIN_VERSE
「　我憶西湖山水清君詩說盡欲歸情何時京口同煙¶艇柔櫓咿啞短作程
#+END_VERSE
」¶

嘗蘆橘¶

#+BEGIN_VERSE
「　皮似柿椑髮易剝核如龍眼味芳鮮滿盤的礫如金¶彈叢手分嘗憶去年
#+END_VERSE
」
<pb:KR6q0193_J_016-0649c>¶

新竹¶

#+BEGIN_VERSE
「　琅玕數本倚墻陰新筍均條忽作林昨夜小軒添得¶境卻煩佳月醉篩金
#+END_VERSE
」¶

秋晚三首¶

#+BEGIN_VERSE
「　梨杖晚經桑柘塢園林秋盡露人家破籬犬吠柴門¶掩寒犢自歸山日斜
#+END_VERSE
」¶

#+BEGIN_VERSE
「　碧雲紅樹晚相間佇立不堪游子情劃破秋空一行¶雁斷腸南去兩三聲
#+END_VERSE
」¶

#+BEGIN_VERSE
「　紫梨紅棗八九樹竹屋柴門三四家機杼聲遲秋日¶晚遶籬寒菊自開花
#+END_VERSE
」¶

雪中山茶¶

#+BEGIN_VERSE
「　綠羅架上破紅裙占得春多獨有君那料曉來猶帶¶雪素衣丹頂鶴成群
#+END_VERSE
」¶

謝妙高惠墨梅¶

#+BEGIN_VERSE
「　霧雨黃昏眼力衰隔煙初見犯寒枝徑煩南嶽道人¶手畫出西湖處士詩
#+END_VERSE
」¶

妙高梅花¶

#+BEGIN_VERSE
「　戲折寒梅畫裏傳便知香爨攬佳眠愛吾花木逡巡¶有乾笑春風入暮年
#+END_VERSE
」¶

琛上人所蓄妙高墨戲三首¶

淮上琛上人袖妙高老墨戲三本來閱此不自知¶
身在逆旅也妙高得意懶筆而琛公能蓄之琛之¶
好尚蓋度越吾輩數十等也為作三首結林間無¶
塵之緣。¶

#+BEGIN_VERSE
「　年年長恨春歸速脫手背人收拾難那料高人筆端¶妙一枝留得霧中看
#+END_VERSE
」¶

#+BEGIN_VERSE
「　脩葉鬧花增秀色為誰幽徑撒秋香還如此老行藏¶處不為無人亦自芳
#+END_VERSE
」¶

#+BEGIN_VERSE
「　一幅湘山千里色碧天如水蓋秋寬磨錢作鏡時一¶照乞與禪齋坐臥看
#+END_VERSE
」
<pb:KR6q0193_J_016-0650a>¶

次韻翁教授見寄¶

#+BEGIN_VERSE
「　仙郎落筆敏驚鴻文字追回兩漢風脫腕舊聞供十¶吏探懷行看取三公
#+END_VERSE
」¶

夢中作¶

#+BEGIN_VERSE
「　無賴春風試怒號共乘一葉傲驚濤不知兩岸人皆¶愕但覺中流笑語高
#+END_VERSE
」¶

紀夢¶

#+BEGIN_VERSE
「　玉纖金釧隔窗紗醉整殘籹滿鏡花撼地跳珠千丈¶白骨飛寧復用毛車
#+END_VERSE
」¶

過小院僧窗有假山絕妙作廬山勢書此¶

#+BEGIN_VERSE
「　廬阜歸心久未降夢魂時復渡湓江忽驚古寺秋庭¶上翠蹙煙巒對矮窗
#+END_VERSE
」¶

次韻五首¶

#+BEGIN_VERSE
「　成破須臾知世相雨雲翻覆見交情何時一葉春湖¶闊塞管橫風夜月清
#+END_VERSE
」¶

#+BEGIN_VERSE
「　正爾思山想歸路偶行看雪立階除忽驚晝永軒窗¶迥推抵清寒擁燎罏
#+END_VERSE
」¶

#+BEGIN_VERSE
「　懷中但自除衣垢面上從教有唾痕負日風檐成坐¶睡夢隨鷗鷺落江村
#+END_VERSE
」¶

#+BEGIN_VERSE
「　莓苔遍地榆錢滿院落無人柳絮飛信手翻書香篆¶冷夕光山翠上窗扉
#+END_VERSE
」¶

#+BEGIN_VERSE
「　措置已落古人後猛省令人愧衲裙廬山好處軒窗¶在留眼歸看五老雲
#+END_VERSE
」¶

次韻巽中見寄四首¶

#+BEGIN_VERSE
「　君才俊卻海東青鼻笑生華筆有靈寄我小詩足風¶味展開如對鏡中形
#+END_VERSE
」¶

#+BEGIN_VERSE
「　臥念高人最起予時時想見秀眉疏石門自古無佳¶句寄語雲山莫放渠
#+END_VERSE
」¶

#+BEGIN_VERSE
「　停蓄幽懷萬頃波一傾要及少年時正當清嘯尋君¶去已辦登山綠玉枝
#+END_VERSE
」
<pb:KR6q0193_J_016-0650b>¶

#+BEGIN_VERSE
「　別後夢歸關不住得歸車已走先鋒催詩疥子撈春¶甕有味難言卻皺容
#+END_VERSE
」¶

謝人惠蘆雁圖¶

#+BEGIN_VERSE
「　道林煙雨久不到忽見橘州蘆雁行笑裏筆端三昧¶力坐中移我過瀟湘
#+END_VERSE
」¶

湓江宿舟中¶

#+BEGIN_VERSE
「　琵琶亭下孤舟宿夜靜風清水四圍胡蝶夢中江月¶白蘆花鳴笛釣船歸
#+END_VERSE
」¶

過蕪湖晚望¶

#+BEGIN_VERSE
「　盡日舟中情思疲晚來何處最幽奇沙鷗數隻妝江¶面雲帶兩條山畫眉
#+END_VERSE
」¶

東流阻風¶

#+BEGIN_VERSE
「　秋葉叢邊風索索迎賓亭下水瀰瀰蓼花深處老漁¶父更把床頭羌笛吹
#+END_VERSE
」¶

次韻孫先輩見寄二首¶

#+BEGIN_VERSE
「　從來佳句出寒餓太白飄零子美窮箸下萬錢如有¶意作詩遣興不須工
#+END_VERSE
」¶

#+BEGIN_VERSE
「　長欲探懷取卿相對人信口比伊周安知投老空拳¶在句法不醫雙鬢秋
#+END_VERSE
」¶

過湘江題慈雲寺壁¶

#+BEGIN_VERSE
「　慈雲寺在古城隈月閣風軒照水開獨倚欄干秋雨¶後青山相逐渡江來
#+END_VERSE
」¶

再遊讀舊題¶

#+BEGIN_VERSE
「　渡頭路入白雲隈斷岸柴門窈窕開忽憶去年曾過¶此拂塵閑看舊題來
#+END_VERSE
」¶

晚歸福嚴寺¶

#+BEGIN_VERSE
「　淺抹濃堆翠卻煙老松無數更蒼然石梯又入千峰¶去時見樓臺夕照邊
#+END_VERSE
」¶

次韻亭上人長沙雪中懷古二首¶

#+BEGIN_VERSE
「　楚國樓臺凌九霄軟風行復弄柔條當年絃管今何
<pb:KR6q0193_J_016-0650c>¶處飛雪滿空如舞腰
#+END_VERSE
」¶

#+BEGIN_VERSE
「　數峰江上曉不見指點先煩楖栗條卻望蒼崖尋折¶榦偃松梢重壓龍腰
#+END_VERSE
」¶

書白水寺壁¶

#+BEGIN_VERSE
「　寒巖花木鬥迎春古寺脩筠戰雨聲負日晴軒成坐¶睡朦朧何處鷓鴣鳴
#+END_VERSE
」¶

過長馬市¶

#+BEGIN_VERSE
「　長馬人家古道旁秋來禾黍已登場池塘水落菱蒲¶冷籬落霜晴橘柚黃
#+END_VERSE
」¶

書湛然亭¶

#+BEGIN_VERSE
「　家在匡廬疊翠層雲開彷彿見微稜褰衣欲上千巖¶去隔岸扁舟喚不應
#+END_VERSE
」¶

次韻張敏叔畫桃梅二首¶

#+BEGIN_VERSE
「　要看紅雨滴殘春作陣驚飛亂蝶群好在一枝長不¶死謾煩詩筆掃煙雲
#+END_VERSE
」¶

#+BEGIN_VERSE
「　玉骨冰姿過眼空卻煩摹刻倩詩工暗香錯莫知誰¶寫多謝黃昏一陣風
#+END_VERSE
」¶

送覺先歸大梁二首¶

#+BEGIN_VERSE
「　殘秋千里游梁去破浪扁舟別我來對坐無言看山¶月一庭松雨在莓苔
#+END_VERSE
」¶

#+BEGIN_VERSE
「　閑人忙事莫參差各夢同床暗發嗟相值一懽難把¶玩摩頭輸子看京華
#+END_VERSE
」¶

題賁遠書房¶

#+BEGIN_VERSE
「　軒上仙郎面如玉檻前脩竹翠於蔥壁開他日春眠¶足應對同僚話故叢
#+END_VERSE
」¶

李商老自山北道中作詩見寄次韻¶

#+BEGIN_VERSE
「　蹇驢醉頰兀紅酣眼艷秋波望翠嵐長向詩中見風¶度愛君筆力似黔南
#+END_VERSE
」¶

初至崖州喫荔枝¶

#+BEGIN_VERSE
「　口腹平生厭事治上林珍果亦嘗之天公見我流涎
<pb:KR6q0193_J_016-0651a>¶甚遣向崖州喫荔枝
#+END_VERSE
」¶

至海昏三首¶

#+BEGIN_VERSE
「　前身定是赤頭璨風帽自欹麻苧衣久客瓊崖看詩¶律袖中藏得海山歸
#+END_VERSE
」¶

#+BEGIN_VERSE
「　我老又窮交舊絕姓名面目畏知聞飧痂是病竟不¶悟褁飯相從獨有君
#+END_VERSE
」¶

#+BEGIN_VERSE
「　天公無計奈此老時復致之拴索間寄語故人休念¶我幸因王事得游山
#+END_VERSE
」¶

次韻壁間蔣侯詩¶

#+BEGIN_VERSE
「　軒前叢玉是誰種笑裏風姿件件宜耐久節高真不¶屈此情惟有雪霜知
#+END_VERSE
」¶

遊石臺寺¶

#+BEGIN_VERSE
「　歲晏身心無一事江山信美又吾鄉去年今日黃河¶北夜趁明馳上太行
#+END_VERSE
」¶

永固登小閣¶

#+BEGIN_VERSE
「　老僧乞食城郭去小閣無人獨自登急雨忽來添瞑¶色諸峰領略露寒層
#+END_VERSE
」¶

會性之山中二首¶

#+BEGIN_VERSE
「　秋來林下偶相尋松雨風泉一徑深小立聽君臨水¶語十分知我住山心
#+END_VERSE
」¶

#+BEGIN_VERSE
「　江山千里笑談中暖熱寒泉出伏龍卻看秋容能拂¶掠夕陽無語斂眉峰
#+END_VERSE
」¶

守道太尉醉鄉¶

#+BEGIN_VERSE
「　懽伯平生數往還箇中城郭未嘗關暮歸健倒三四¶五憑仗酪奴扶玉山
#+END_VERSE
」¶

世明九客同登滕王閣索詩口占¶

#+BEGIN_VERSE
「　西山出雲青未了九客憑欄一笑時秋天便是一張¶紙寫取江南覺範詩
#+END_VERSE
」¶

贈胡子顯八首¶

#+BEGIN_VERSE
「　小縣風光秀句傳太平無象宰君賢雖非社日長聞
<pb:KR6q0193_J_016-0651b>¶鼓不是炊時亦有煙
#+END_VERSE
」¶

#+BEGIN_VERSE
「　作官要自有家法童稚熏蒸飽見聞堆案文書談笑¶了先將勤政報君恩
#+END_VERSE
」¶

#+BEGIN_VERSE
「　去年苛政如狼虎盜賊縱橫民散居那料春來見天¶日抱孫門巷買犁鉏
#+END_VERSE
」¶

#+BEGIN_VERSE
「　社飲扶攜春日和柘岡麥壟竟相過不因舊歲追胥¶苦安得春來喜氣多
#+END_VERSE
」¶

#+BEGIN_VERSE
「　無數花紅霞委地幾重雲碧幕攤空遙知客退西園¶裏盡落登臨語笑中
#+END_VERSE
」¶

#+BEGIN_VERSE
「　庭訟凋殘道氣增早衙清罄夜香燈吏人莫作官人¶看我是南州有髮僧
#+END_VERSE
」¶

#+BEGIN_VERSE
「　弄晴雨過秧針出花信風來麥浪寒想見豐登民訟¶少長官行摺道書看
#+END_VERSE
」¶

#+BEGIN_VERSE
「　煙鬟散亂猶梳月谷口含胡欲吐雲山寺閉門春睡¶足可憐憑檻不同君
#+END_VERSE
」¶

何忠孺出芝草三本皆黃色指其小者曰昔登第時產此今重華為作此¶

#+BEGIN_VERSE
「　家山又產靈芝瑞天獨於君著意深層秀已呈重蓋¶兆色黃更類笏頭金
#+END_VERSE
」¶

古鼎¶

#+BEGIN_VERSE
「　器分三足真神物具體而微有旨哉我識地靈先獻¶瑞知公才業足鹽梅
#+END_VERSE
」¶

舟行書所見¶

#+BEGIN_VERSE
「　剩水殘山慘淡間白鷗無事小舟閒箇中著我添圖¶畫便似華亭落照灣
#+END_VERSE
」¶

東坡羹¶

#+BEGIN_VERSE
「　分外濃甘黃竹筍自然微苦紫藤心東坡鐺內相容¶攝乞與饞禪掉舌尋
#+END_VERSE
」¶

宿芙蓉峰書方丈壁三首¶

#+BEGIN_VERSE
「　二十六[竊-釆]猿臂上夜晴引手酌星河忽驚此地羊腸
<pb:KR6q0193_J_016-0651c>¶險世路羊腸嶮更多
#+END_VERSE
」¶

#+BEGIN_VERSE
「　赤髭病客煙瘴面漆瞳道人冰雪容俯檻夜殘看落¶月不知腳下有千峰
#+END_VERSE
」¶

#+BEGIN_VERSE
「　人間熱惱不到處一室篝燈到曉明枕臂聊為吉祥¶臥雪猿聲與夢俱清
#+END_VERSE
」¶

過寶應訪達川不遇書其壁¶

#+BEGIN_VERSE
「　屋老僧殘湘水濱叢林氣象傲比鄰莫嫌川客貧徹¶骨滿院青春不借人
#+END_VERSE
」¶

次韻曾侯分春亭¶

#+BEGIN_VERSE
「　杖梨庭下花如海紅浪顛風急雨時分得春歸無著¶處都將裁刻入新詩
#+END_VERSE
」¶

次韻晚起¶

#+BEGIN_VERSE
「　春眠失曉殊可喜紅日曈曨聞喚起平生嚼蠟觀世¶間一覺夢鄉如此矣
#+END_VERSE
」¶

次韻春風¶

#+BEGIN_VERSE
「　吹鬢風俱小雨來殘紅掃盡露蒼苔稻畦綠錦無邊¶幅更欲煩君為剪裁
#+END_VERSE
」¶

次韻題葆光庵¶

#+BEGIN_VERSE
「　一庵萬事不挂眼孤坐枵然龜六藏漆園摸索太饒¶舌強為立名為葆光
#+END_VERSE
」¶

次韻棋堂¶

#+BEGIN_VERSE
「　畫戟叢中小寢驚日長閑試道衣輕含風廣廈過微¶雨賓從時聞下子聲
#+END_VERSE
」¶

次韻西樓¶

#+BEGIN_VERSE
「　萬古湘江繞故城水光夕照動簷楹行人仰看春風¶軟吹落憑欄笑語聲
#+END_VERSE
」¶

三月登湘陰景醇湖山堂時江漲而雨未止¶

#+BEGIN_VERSE
「　煙雨溟濛暗小窗湖山堂下水連江已欣一葉浮千¶頃更愛飛來白鳥雙
#+END_VERSE
」¶

又登鄧氏平遠樓縱望見小廬山作
<pb:KR6q0193_J_016-0652a>¶

#+BEGIN_VERSE
「　倚欄天際數歸帆春在滄州數筆間我與小樓俱是¶畫雨中猶復見廬山
#+END_VERSE
」¶

意行入古寺見鄧生之富以谷量牛馬寺舊藉余賦詩¶

#+BEGIN_VERSE
「　清明雨過快晴天古寺尋春亦偶然濃笑春風窮似¶我也將柳絮當榆錢
#+END_VERSE
」¶

南嶽會禪師往京口省枯木老禪…¶

#+BEGIN_VERSE
「　若逢夢蝶庵中老為道歸期壓舊年肯施獨龍岡畔¶地大勝小嶺買山錢
#+END_VERSE
」¶

會師胡盧而笑曰獨無語以餞我乎因賦此¶

#+BEGIN_VERSE
「　倦臥耆闍峰頂雲呼船閒立楚江濆愛師任運如湘¶月影入千江體不分
#+END_VERSE
」¶

贈覺成上人¶

#+BEGIN_VERSE
「　雲泉措置萬事外鬚髮凋零伸欠中想見龍城山下¶路一川秋色稻花風
#+END_VERSE
」¶

送向禪者省親約三月時復來¶

#+BEGIN_VERSE
「　小雨初晴上元過湘江水生圖畫開江南今日且歸¶去杜宇啼時還復來
#+END_VERSE
」¶

次韻惠梅禪師見寄秋日四首¶

#+BEGIN_VERSE
「　客情容易到雙眉乾沒晴湘夜月暉風露滿庭人未¶寢飛螢故入小簾幃
#+END_VERSE
」¶

#+BEGIN_VERSE
「　長廊廣殿午風清禪倦何妨曳履行歡喜閒中有奇¶事鑷髭空對紙窗明
#+END_VERSE
」¶

#+BEGIN_VERSE
「　兌高山水目清暉雨勒孤雲放縱飛多謝炎涼摧溽¶暑更闌靜極忽僧歸
#+END_VERSE
」¶

#+BEGIN_VERSE
「　飽霜毛穎泛松煤窗底魚牋自在開琢得小詩清似¶玉步笻時遶紫莓苔
#+END_VERSE
」¶

補東坡遺真姜唐佐秀才飲書其扇
<pb:KR6q0193_J_016-0652b>¶

#+BEGIN_VERSE
「　此生身世兩茫茫醉裏因君到故鄉滄海何曾斷池¶脈白袍從此破天荒
#+END_VERSE
」¶

次韻蕭子植承務四首¶

#+BEGIN_VERSE
「　別後時時想見之朅來吐語便能奇夕陽寒帶殊山¶雨寫出蕭郎醉裏詩
#+END_VERSE
」¶

#+BEGIN_VERSE
「　萬鍾我欲解帶食雙璧從來賜立談君視新豐獨杯¶客不因州縣著來簪
#+END_VERSE
」¶

#+BEGIN_VERSE
「　錦堂聞有傳夫子馬鬣倉官臥夕煙未展玉堂揮翰¶手卻來從我弄雲泉
#+END_VERSE
」¶

#+BEGIN_VERSE
「　秀句端如我晚煙白髭畫出石門禪未論翰墨驚流¶輩只識蕭郎亦自賢
#+END_VERSE
」¶

英上人手錄冷齋為示戲書其尾¶

#+BEGIN_VERSE
「　五鼎八珍非我事曲眉清倡乞人爭一帙冷齋夜深¶話青燈相對聽秋聲
#+END_VERSE
」¶

入九峰道中¶

#+BEGIN_VERSE
「　插身在俗熱惱處留眼看山寒翠中修徑掃除知有¶寺忽驚窗戶濕青紅
#+END_VERSE
」¶

讀和靖西湖詩戲書卷尾¶

#+BEGIN_VERSE
「　長愛東坡眼不枯解將西子比西湖先生詩妙真如¶畫為作春寒出浴圖
#+END_VERSE
」¶

與超然至谷山尋崇禪師遺蹤¶

#+BEGIN_VERSE
「　行盡湘西十里松到門卻立數諸峰崇公事跡無尋¶處庭下春泥見虎蹤
#+END_VERSE
」¶

崇山堂五詠為通判大樂張侯賦¶

靜隱堂¶

#+BEGIN_VERSE
「　扶策經行此堂上萬峰翔集漢江津山林未放公深¶隱只恐功名逼逐人
#+END_VERSE
」¶

信美亭¶

#+BEGIN_VERSE
「　小停與客登臨處閒暇江山又故丘最愛名花每含¶笑更憐幽草解忘憂
#+END_VERSE
」
<pb:KR6q0193_J_016-0652c>¶

致爽亭¶

#+BEGIN_VERSE
「　亭中偶坐悠然見不學王郎拄笏看多謝秋山每傾¶倒潑雲秀色墮欄干
#+END_VERSE
」¶

妙觀庵¶

#+BEGIN_VERSE
「　閑來禪室倚蒲團幻影浮花入正觀江月松風藏不¶得大千俱在一毫端
#+END_VERSE
」¶

崇山堂¶

#+BEGIN_VERSE
「　襄陽林壑精神處此地正如眉目間笑看弓彎弄雲¶水風流那減謝東山
#+END_VERSE
」¶

書寂音堂壁¶

#+BEGIN_VERSE
「　永懷焦管愧平生任運無心更道情野火燒廬成露¶寢暑天因浴亦江行
#+END_VERSE
」¶

介然館道林偶入聚落宿天寧兩昔…¶

#+BEGIN_VERSE
「　城中信宿無所詣徑作思山破雨歸偶過南臺同野¶飯聽公放意說巖扉
#+END_VERSE
」¶

#+BEGIN_VERSE
「　楞伽本在海中央缽具懸知挂舊房不泛木杯驚俗¶眼一蓑煙雨渡瀟湘
#+END_VERSE
」¶

題清芬軒¶

#+BEGIN_VERSE
「　隔屋江梅欲墮飄幽香細細故相撩披衣春曉無人¶見小立微聞意已消
#+END_VERSE
」¶

次韻資欽提舉遊浯溪¶

#+BEGIN_VERSE
「　邁往高風不可攀老成今獨見波瀾平生嗜好如漫¶叟更在浯溪煙水間
#+END_VERSE
」¶

次韻題德岡鋪¶

#+BEGIN_VERSE
「　舊聞清憲使臨邛今日公能繼此風舍者從教坐爭¶席玩龜不廢撫焦桐
#+END_VERSE
」¶

次韻自武岡趨東安道中¶

#+BEGIN_VERSE
「　枕孤衾冷月空斜臥看青燈自委花逸想醉翁非夢
<pb:KR6q0193_J_016-0653a>¶語酒醒能道客思家
#+END_VERSE
」¶

次韻邵州道中¶

#+BEGIN_VERSE
「　斗折清江接暮林墮江殘月水浮金松聞有風自成¶曲清坐不須重整琴
#+END_VERSE
」¶

次韻曾機宜游山湘江晚望¶

#+BEGIN_VERSE
「　貪看江草間江花不覺移舟著淺沙數筆瀟湘春自¶曉橘叢離落露人家
#+END_VERSE
」¶

閏三月經旬雨江漲已及舊痕而湖山堂之下船猶著沙…¶

#+BEGIN_VERSE
「　湖山景物亦相知豈獨紗巾壞衲師喜我遠來何以¶見夜來湖水滿平隄
#+END_VERSE
」¶

巫山圖¶

#+BEGIN_VERSE
「　誰開幅紙如方鏡照見巫山十二鬟若信朝雲是呵¶霧許愁那復置眉間
#+END_VERSE
」¶

古詩云蘆花白間蓼花紅一日秋江慘憺中兩箇鷺鷥相對立幾人喚作水屏風然其理可取而其詞鄙野余為改之曰換骨法¶

#+BEGIN_VERSE
「　蘆花蓼花能白紅數曲秋江慘憺中好是飛來雙白¶鷺為誰粧點水屏風
#+END_VERSE
」¶

佛鑑興修天寧而大檀越輻湊六月初吉有雙蓮開殿庭之西池作此¶

#+BEGIN_VERSE
「　露井銀床照碧苔地靈獻瑞亦奇哉將成萬壽千楹¶搆故遣雙蓮一夜開
#+END_VERSE
」¶

題通判學士適軒¶

#+BEGIN_VERSE
「　小軒只著竹方床散髮陶然夏簞涼手倦拋書成午¶睡夢回齒頰帶茶香
#+END_VERSE
」¶

清侍者自長沙歸雲居來辭且乞偈…¶

#+BEGIN_VERSE
「　到天亭下開春曉叢摺萬峰螺髻青瘦策緣雲上峰¶頂為誰粧點夕陽屏
#+END_VERSE
」¶

宿興化寺¶

#+BEGIN_VERSE
「　天陰連日不成雨古寺無人鳥雀喧立盡黃昏門半¶掩縮肩褁被作猿蹲
#+END_VERSE
」¶

心上座余故人慧廓然之嗣而規方外之猶子也…¶

#+BEGIN_VERSE
「　風骨東甌語帶吳見君滿眼是西湖徑山河上今佳¶否想見年來鬢亦枯
#+END_VERSE
」¶

#+BEGIN_VERSE
「　十年不得吳中耗凋盡耆年付等閒聞道瘦規顏愈¶少獨餘此老殿湖山
#+END_VERSE
」¶

寄題勝因環翠亭二首¶

#+BEGIN_VERSE
「　遙知與客登臨處看得雲山到落暉四注小亭清入¶畫萬竿寒玉碧成圍
#+END_VERSE
」¶

#+BEGIN_VERSE
「　萬身高節清臞老四座飛簷寒影間門外黃塵吹鬢¶者有誰見此坐看山
#+END_VERSE
」¶

次韻夏均父寄曾元素三首¶

#+BEGIN_VERSE
「　溪上江山似故鄉朅來卜築近魚梁會須一葉浮秋¶浪臥看驚飛白鳥行
#+END_VERSE
」¶

#+BEGIN_VERSE
「　文章風節冠中朝聳壑昂霄太華高想見山陽賓從¶上醉圍佳麗寫臨皋
#+END_VERSE
」¶

#+BEGIN_VERSE
「　孤鳳丹山五色雛人呼身後秘行書高標秀徹如春¶曉更愛含風萬頃湖
#+END_VERSE
」¶

廬山雜興六首¶

#+BEGIN_VERSE
「　野徑無人花競芳淡紅疏碧間輕黃不須折向尊前¶供杖屨歸來已自香
#+END_VERSE
」¶

#+BEGIN_VERSE
「　山中流水水中山盡日青黎共往還閒向僧窗看圖¶畫不知身在畫圖間
#+END_VERSE
」
<pb:KR6q0193_J_016-0653c>¶

#+BEGIN_VERSE
「　幽花疏竹冷梢雲江北江南正小春但得青山常在¶眼不妨白髮暗隨人
#+END_VERSE
」¶

#+BEGIN_VERSE
「　別開山徑入松關半在雲間半雨間紅葉滿庭人倚¶檻一池寒水動秋山
#+END_VERSE
」¶

#+BEGIN_VERSE
「　白水連空不見村冥冥細雨濕黃昏秋山只尺無由¶到須信關人不用門
#+END_VERSE
」¶

#+BEGIN_VERSE
「　秋山木落見遙村取次人家只隔雲一陣西風雨中¶過數聲笑語嶺頭聞
#+END_VERSE
」¶

道中二首¶

#+BEGIN_VERSE
「　蒲柳冥冥花已殘水田南北是青山晚村歸路聞啼¶鳥家住寒雲縹緲間
#+END_VERSE
」¶

#+BEGIN_VERSE
「　元石無塵處處青一谿花照碧天晴山雲亂卻來時¶路雞犬惟聞洞口聲
#+END_VERSE
」¶

奉要勝軒居實居士三首¶

#+BEGIN_VERSE
「　漠漠煙雲映碧流暖風晴日動鳴鳩何當綠葉楓林¶下杖屨相追結勝遊
#+END_VERSE
」¶

#+BEGIN_VERSE
「　出御未聞歸北闕角巾長念入西臺林間三月花猶¶在第恐春風作惡來
#+END_VERSE
」¶

#+BEGIN_VERSE
「　柘岡陰滿雨初晴野逕無人獨自行一飯茅齋最瀟¶洒香芽如玉待君烹
#+END_VERSE
」¶
石門文字禪卷第十六
<pb:KR6q0193_J_016-0654a>¶

