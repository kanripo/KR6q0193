# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 15
<pb:KR6q0193_SBCK_016-1a>
石門文字禪卷第十六¶
　　　宋江西筠溪石門寺沙門釋德洪覺範著¶
　　　門人覺慈編錄　西眉東巖旌善堂校¶
　七言絶句
　¶　春詞五首¶
映門楊栁未全遮纔有柔條自在斜不信春寒猶有¶
雪誤驚飄舞作飛花
春到梅梢雪未知横斜初見過墻枝暗香愁絶無人¶
問一再風前月上時
昨夜江村雨一犂白沙江路曉無泥戲波拍拍鳧雛
<pb:KR6q0193_SBCK_016-1b>
暖掠岸翩翩燕子低
曉霽晴湖已拍橋橋邉春色解相撩分踈積雨饒鸎¶
舌拘束東風倩栁條
郊原雨歇看春耕繭栗能駞稚子行青杏欲嘗先齒¶
軟海棠開徧怡新晴
　　春日作¶
山前山後花半紅橋頭橋尾栁揺空流鶯枝上未成¶
語始囀一聲來去風
　　殘梅¶
殘香和雪隔簾櫳只待江頭一笛風今夜囘廊無限
<pb:KR6q0193_SBCK_016-2a>
意小庭踈影月朦朦
　　次韻通明叟晚春二十七首¶
琴筑春流漲淺灘圎吭幽鳥語林端纎蒲水荇空凄¶
寂背立東風整釣竿
緑徧西園春正殘青梅小摘嗅仍看單衣初試殊清¶
爽更愛凉風掠面寒
落花片片怨春隂霧雨那堪更作霖小院晚春猶惜¶
掃欲穿凖擬倩金針
散衣行處雨初涼庭院誰家栁暗墻倚杖南軒看修¶
竹快人解籜玉蒼蒼
<pb:KR6q0193_SBCK_016-2b>
居近幽林復碧江水光林翠到西䆫鷓鴣啼竹聲相¶
應鸂&KR0529;眠沙只一雙
落英寂寂草離離天氣清和得所宜頭面惺愡快清¶
曉可人惟有海棠枝
枝上啼禽毛羽光商量宻葉恰能藏路㫄垂栁隂堪¶
歇墻外櫻桃小可嘗
題詩徑欲挽春還噪吻吟䆫秃筆端寂寞却憐當檻¶
竹嫩黄新嫋出林竿
晝永呼童挂北軒青山無數臥披看獨憐杜宇啼聲¶
晚催發芭蕉戰莫寒
<pb:KR6q0193_SBCK_016-3a>
桃李無言暗淺深曉雲慚愧不成霖化工勝却耶谿¶
女繡徧園林不犯針
去嵗春㳺愛野棠今年還復出東墻行思往事心猶¶
在却照清溪鬢已蒼
睡魔晝永不能䧏一夢春晴賞北䆫只有敲門漫谿¶
叟也嫌踈懶世無雙
山桃噴火栁垂絲野店溪橋處處宜我作春㳺亦清¶
散榆錢聊挂痩藤枝
困人天氣渇思漿喜有人家宻竹藏稚子不知僧不¶
飲壓糟醇釅勸人嘗
<pb:KR6q0193_SBCK_016-3b>
春心百種竟衰殘幽事侵尋尚數端清晚閑題記新¶
竹粉衣香滑一竿竿
清晨花下露團團飛鳥行吟仰面看傑句天資人不¶
及勿嗔島痩與郊寒
壓枝萬朶濃如繡初歇連綿十日霖穿蘂蝶鬚輕似¶
線刺香蜂尾快於針
倦行放步臥垂楊誰打鞦韆笑隔墻風物惱人情不¶
淺歸來山色更青蒼
夜凉静話欣同榻春晚分題喜共䆫解笑踈狂才莫¶
敵詩禪美譽舊傳雙
<pb:KR6q0193_SBCK_016-4a>
紅梅真是醉吴姬浴罷偎風事事宜吟次紛紛落紅¶
雨小禽飛去動危枝
從㳺法侣意何長况更深雲僻處藏共喜春山有新¶
事小䆫晴試露芽嘗
南來還復見春殘歷亂愁人恰萬端賈誼少年能肆¶
筆太公垂白始投竿
楊花滿院掩深闗半摺文書偃臥看幽鳥等閑回睡¶
眼暖風時復破春寒
春寒痩骨病難禁多謝新晴霽晚霖自補衲衣矮窓¶
下黄鸝聲好屢停針
<pb:KR6q0193_SBCK_016-4b>
劇笑自知躋奥室好詩安敢望門墻饒君麗句春難¶
敵輸我朱顔鬢未蒼
深院無人得散衣海棠經雨更相宜若為化作翩翩¶
蝶遶此扶踈竹外枝
清絶新詩寫硬黄著籖端為宻收藏自驚短拙知何¶
限愛子高才見未嘗
　　海棠¶
酒入香腮笑未知小粧初罷醉兒癡一枝栁外墻頭¶
見勝却千叢著雨時
　　和余慶長老春十首
<pb:KR6q0193_SBCK_016-5a>
野梅官栁不勝春妬面愁眉各&KR0720;新欲作清詩成痩¶
坐生憎白雨解催人
葉欲藏禽花沒腰春愁疊疊覺難消碧雲新月誰梳¶
鬢翠浪柔風自織綃
鳧鷗水暖聚圎沙帶雨春湖脉脉斜翠線受風遮徑¶
栁燕脂含雨隔籬花
葉雲誰剪芘花身花底何人笑語頻應是流鶯訴心¶
事窺墻欲見恨無因
一盞露芽袪睡思半簾踈雨作愁媒似聞池館花如¶
海杖策當為得得來
<pb:KR6q0193_SBCK_016-5b>
嫩寒清曉欲留春睡足山中樂事新珠玉等閑無脛¶
至風流全付茂陵人
栁如西子舞時腰飛絮初狂雪未消多謝余郎造化¶
手解拈春色寫蛟銷
雨過清流走白沙隔籬紅杏一枝斜可堪風日濃於¶
酒更愛君詩麗似花
舊㳺新事兩關身花下清晨吉　頻野歩尋梅曾共¶
樂夜詩聨鼎願相因
人笑才高真禍本自驚詩好是窮媒貪看百尺遊絲¶
轉忽見雙飛乳燕來
<pb:KR6q0193_SBCK_016-6a>
　　逰西湖北山二首¶
幽草青青繞竹扉雨餘人在杏園西無端黄鳥驚春¶
夢正向綠蘿深處啼
春園南北筍過墻墻下離離草更香啼鳥野花無問¶
處蒼山牢落下殘陽
　　次韻超然春日湘上二首¶
暮年身世極南邉病眼愁看北客船憶著金明池上¶
路寳津晴瓦隔霏煙
年少無愁事業新小詩寫得楚江春已知字字愈頭¶
痛可是駸駸解逼人
<pb:KR6q0193_SBCK_016-6b>
　　春晚二首¶
方見栁條堪結紐忽驚梅葉解藏禽春歸掣肘徑不¶
住院落殘紅一寸深
閑愁一寸在垂楊逰絲百尺拖清曉榆錢滿地贖春¶
歸山茶昨夜都開了
　　長春花¶
人間花亦有仙骨卯酉發妝呼不醒醉裏&KR0218;知更嵗¶
月韻高班草臥空庭
　　上已¶
桃花落盡栁隂成寒食風光小雨晴半掩寳書凭几<md:KR6q0193_J_016-0649b>¶
<pb:KR6q0193_SBCK_016-7a>
坐滿庭芳草為誰生
　　題黄山壁¶
夜雨曉晴春盎盎綠愁紅醉思迢迢獨存滋味無人¶
㑹笑看柔風拂栁條
　　初夏四首¶
嘒嘒新蟬綠葉遮一聲臨晚到山家未應春色全歸¶
去猶有芳叢刺史花
野水稻苗青拂岸柘岡麥穂熟分歧前村父老胥歡¶
甚笑指橋邉露酒旗
院落寥寥日正長小梅初熟亞枝黄午䆫書引昏昏
<pb:KR6q0193_SBCK_016-7b>
思角簟宜開舊竹牀
流鶯聲老綠楊中欄檻蕭踈墮晚紅二十四畨花信¶
重園林又覺轉熏風
　　南軒¶
南軒日静小簾開百舌無端喚夢囘莫為楊花不相¶
識随風還解過墻來
　　次韻方夏日五首時渠在禹谿余乃居福嚴¶
殘書半摺立風檐欲歩還慵睡未忺忽憶故人談笑¶
處擘蓮嘗芡禦炎炎
聲華籍甚淛東西胷次玲瓏絶坎蹊&KR0218;料南來遭白
<pb:KR6q0193_SBCK_016-8a>
眼强顔腰作偃松低
山縣蕭條早放衙塘蓮無主自開花三叉路口炊煙¶
起白瓦青旗一兩家
水閣風㣲快葛衣沙村返照淡餘暉數聲楚些無情¶
思不似吴中緩緩歸
我憶西湖山水清君詩説盡欲歸情何時京口同煙¶
艇柔櫓咿啞短作程
　　嘗蘆橘¶
皮似柿椑髪易剝核如龍眼味芳鮮滿盤的礫如金¶
彈叢手分嘗憶去年
<pb:KR6q0193_SBCK_016-8b>
　　新竹¶
琅玕數本倚墻隂新筍均條忽作林昨夜小軒添得¶
境却煩佳月碎篩金
　　秋晚三首¶
棃杖晚經桑柘塢園林秋盡露人家破籬犬吠柴門¶
掩寒犢自歸山日斜
碧雲紅樹晚相間佇立不堪㳺子情劃破秋空一行¶
鴈斷腸南去兩三聲
紫梨紅棗八九樹竹屋柴門三四家機杼聲遲秋日¶
晚遶籬寒菊自開花
<pb:KR6q0193_SBCK_016-9a>
　　雪中山茶¶
綠羅架上破紅裙占得春多獨有君&KR0218;料曉來猶帶¶
雪素衣丹頂鶴成羣
　　謝妙高恵墨梅¶
霧雨黄昏眼力衰隔煙初見犯寒枝徑煩南嶽道人¶
手畫出西湖處士詩
　　妙高梅花¶
戲折寒梅畫裏傳便知香爨攬佳眠愛吾花木逡廵¶
有乾笑春風入暮年
　　琛上人所蓄妙高墨戲三首¶(并序)
<pb:KR6q0193_SBCK_016-9b>
　淮上琛上人袖妙高老墨戲三本來閲此不自知¶
　身在逆旅也妙高得意懶筆而琛公能蓄之琛之¶
　好尚蓋度越吾輩數十等也為作三首結林間無¶
　塵之縁¶
年年長恨春歸速脱手背人收拾難&KR0218;料高人筆端¶
妙一枝留得霧中看
脩葉閙花増秀色為誰幽徑撒秋香還如此老行藏¶
處不為無人亦自芳
一幅湘山千里色碧天如水蓋秋寛磨錢作鏡時一¶
照乞與禪齋坐臥看
<pb:KR6q0193_SBCK_016-10a>
　　次韻翁教授見寄¶
仙郎落筆敏驚鴻文字追囘兩漢風脱腕舊聞供十¶
吏探懐行看取三公
　　夢中作¶
無賴春風試怒號共乗一葉傲驚濤不知兩岸人皆¶
愕但覺中流笑語高
　　紀夢¶
玉纎金釧隔窓紗醉整殘籹滿鏡花撼地跳珠千丈¶
白骨飛寧復用毛車
　　過小院僧窓有假山絶妙作廬山勢書此
<pb:KR6q0193_SBCK_016-10b>
廬阜歸心久未降夢䰟時復渡湓江忽驚古寺秋庭¶
上翠蹙煙巒對矮䆫
　　次韻五首¶
成破須㬰知世相雨雲翻覆見交情何時一葉春湖¶
闊塞管横風夜月清
正爾思山想歸路偶行看雪立階除忽驚晝永軒䆫¶
逈推抵清寒擁燎罏
懐中但自除衣垢面上從教有唾痕負日風檐成坐¶
睡夢随鷗鷺落江村
莓苔徧地榆錢滿院落無人栁絮飛信手翻書香篆
<pb:KR6q0193_SBCK_016-11a>
冷夕光山翠上窓扉
措置已落古人後猛省令人愧衲裙廬山好處軒窓¶
在留眼歸看五老雲
　　次韻巽中見寄四首¶
君才俊却海東青鼻笑生華筆有靈寄我小詩足風¶
味展開如對鏡中形
臥念高人最起予時時想見秀眉踈石門自古無佳¶
句寄語雲山莫放渠
停蓄幽懐萬頃波一傾要及少年時正當清嘯尋君¶
去已辦登山綠玉枝
<pb:KR6q0193_SBCK_016-11b>
别後夢歸關不住得歸車已走先鋒催詩疥子撈春¶
甕有味難言却皺容
　　謝人恵蘆鴈圗¶
道林煙雨久不到忽見橘州蘆鴈行笑裏筆端三昧¶
力坐中移我過瀟湘
　　湓江宿舟中¶
琵琶亭下孤舟宿夜静風清水四圍胡蝶夢中江月¶
白蘆花鳴&KR0327;釣船歸
　　過蕪湖晚望¶
盡日舟中情思疲晚來何處最幽竒沙鷗數隻妝江
<pb:KR6q0193_SBCK_016-12a>
面雲帶兩條山畫眉
　　東流阻風¶
秋葉叢邉風索索迎賔亭下水瀰瀰蓼花深處老漁¶
父更把牀頭羌笛吹
　　次韻孫先輩見寄二首¶
從來佳句出寒餓太白飄零子美窮箸下萬錢如有¶
意作詩遣興不須工
長欲探懐取卿相對人信口比伊周安知投老空拳¶
在句法不醫雙鬢秋
　　過湘江題慈雲寺壁
<pb:KR6q0193_SBCK_016-12b>
慈雲寺在古城隈月閣風軒照水開獨倚欄干秋雨¶
後青山相逐渡江來
　　再逰讀舊題¶
渡頭路入白雲隈斷岸柴門窈窕開忽憶去年曽過¶
此拂塵閑看舊題來
　　晚歸福嚴寺¶
淺抹濃堆翠却煙老松無數更蒼然石梯又入千峯¶
去時見樓臺夕照邉
　　次韻亭上人長沙雪中懐古二首¶
楚國樓臺凌九霄軟風行復弄柔條當年絃管今何<md:KR6q0193_J_016-0650c>¶
<pb:KR6q0193_SBCK_016-13a>
處飛雪滿空如舞腰
數峯江上曉不見指㸃先煩楖標條却望蒼崖尋折¶
榦偃松梢重壓龍腰
　　書白水寺壁¶
寒巖花木鬭迎春古寺脩筠戰雨聲負日晴軒成坐¶
睡朦朧何處鷓鴣鳴
　　過長馬市¶
長馬人家古道㫄秋來禾黍已登場池塘水落菱蒲¶
冷籬落霜晴橘柚黄
　　書湛然亭
<pb:KR6q0193_SBCK_016-13b>
家在匡廬疊翠層雲開彷彿見㣲稜褰衣欲上千巖¶
去隔岸扁舟喚不應
　　次韻張敏叔畫桃梅二首¶
要看紅雨滴殘春作陣驚飛亂蝶羣好在一枝長不¶
死謾煩詩筆掃煙雲
玉骨冰姿過眼空却煩摹刻倩詩工暗香錯莫知誰¶
寫多謝黄昏一陣風
　　送覺先歸大梁二首¶
殘秋千里㳺梁去破浪扁舟别我來對坐無言看山¶
月一庭松雨在莓苔
<pb:KR6q0193_SBCK_016-14a>
閑人忙事莫參差各夢同牀暗發嗟相值一懽難把¶
玩摩頭輸子看京華
　　題賁逺書房¶
軒上仙郎面如玉檻前脩竹翠於葱壁開他日春眠¶
足應對同僚話故叢
　　李商老自山北道中作詩見寄次韻¶
蹇驢醉頬兀紅酣眼艶秋波望翠嵐長向詩中見風¶
度愛君筆力似黔南
　　初至崖州喫荔枝¶
口腹平生厭事治上林珍果亦嘗之天公見我流涎<md:KR6q0193_J_016-0651a>¶
<pb:KR6q0193_SBCK_016-14b>
甚遣向崖州喫荔枝
　　至海昏三首¶
前身定是赤頭璨風帽自欹麻苧衣久客瓊崖看詩¶
律袖中藏得海山歸
我老又窮交舊絶姓名面目畏知聞飱痂是病竟不¶
悟褁飰相從獨有君
天公無計奈此老時復致之拴索間寄語故人休念¶
我幸因王事得游山
　　次韻壁間蔣侯詩¶
軒前叢玉是誰種笑裏風姿件件宜耐久節高真不
<pb:KR6q0193_SBCK_016-15a>
屈此情惟有雪霜知
　　逰石臺寺¶
嵗晏身心無一事江山信美又吾鄉去年今日黄河¶
北夜趂眀馳上太行
　　永固登小閣¶
老僧乞食城郭去小閣無人獨自登急雨忽來添瞑¶
色諸峯領略露寒層
　　㑹性之山中二首¶
秋來林下偶相尋松雨風泉一徑深小立聽君臨水¶
語十分知我住山心
<pb:KR6q0193_SBCK_016-15b>
江山千里笑談中暖熱寒泉出伏龍却看秋容能拂¶
掠夕陽無語歛眉峯
　　守道太尉醉鄉¶
懽伯平生數往還箇中城郭未嘗關暮歸健倒三四¶
五慿仗酪奴扶王山
　　世眀九客同登滕王閣索詩口占¶
西山出雲青未了九客凭欄一笑時秋天便是一張¶
紙寫取江南覺範詩
　　贈胡子顯八首¶
小縣風光秀句傳太平無象宰君賢雖非社日長聞<md:KR6q0193_J_016-0651b>¶
<pb:KR6q0193_SBCK_016-16a>
鼓不是炊時亦有煙
作官要自有家法童稚熏蒸飽見聞堆案文書談笑¶
了先將勤政報君恩
去年苛政如狼虎盗賊縦横民散居&KR0218;料春來見天¶
日抱孫門巷買犂鉏
社飲扶擕春日和柘岡麥壟竟相過不因舊嵗追胥¶
苦安得春來喜氣多
無數花紅霞委地㡬重雲碧幕攤空遥知客退西園¶
裏盡落登臨語笑中
庭訟凋殘道氣増早衙清罄夜香燈吏人莫作官人
<pb:KR6q0193_SBCK_016-16b>
看我是南州有髪僧
弄晴雨過秧針出花信風來麥浪寒想見豐登民訟¶
少長官行摺道書看
煙鬟散亂猶梳月谷口含胡欲吐雲山寺閉門春睡¶
足可憐凭檻不同君
　　何忠孺出芝草三本皆黄色指其小者曰昔登
　　　第時産此今重華為作此¶
家山又産靈芝瑞天獨於君著意深層秀已呈重蓋¶
兆色黄更類笏頭金
　　古鼎
<pb:KR6q0193_SBCK_016-17a>
器分三足真神物具體而㣲有㫖哉我識地靈先獻¶
瑞知公才業足鹽梅
　　舟行書所見¶
剰水殘山慘淡間白鷗無事小舟閒箇中著我添圗¶
畫便似華亭落照灣
　　東坡羮¶
分外濃甘黄竹筍自然㣲苦紫藤心東坡鐺内相容¶
攝乞與饞禪掉舌尋
　　宿芙蓉峯書方丈壁三首¶
二十六窩猨臂上夜晴引手酌星河忽驚此地羊腸<md:KR6q0193_J_016-0651c>¶
<pb:KR6q0193_SBCK_016-17b>
險世路羊腸嶮更多
赤髭病客煙瘴面漆瞳道人冰雪容俯檻夜殘看落¶
月不知脚下有千峯
人間熱惱不到處一室篝燈到曉眀枕臂聊為吉祥¶
臥雪猨聲與夢俱清
　　過寳應訪達川不遇書其壁¶
屋老僧殘湘水濵叢林氣象傲比隣莫嫌川客貧徹¶
骨滿院青春不借人
　　次韻曽侯分春亭¶
杖棃庭下花如海紅浪顛風急雨時分得春歸無著
<pb:KR6q0193_SBCK_016-18a>
處都將裁刻入新詩
　　次韻晚起¶
春眠失曉殊可喜紅日曈曨聞喚起平生嚼䗶觀世¶
間一覺夢鄉如此矣
　　次韻春風¶
吹鬢風俱小雨來殘紅掃盡露蒼苔稻畦綠錦無邉¶
幅更欲煩君為剪裁
　　次韻題葆光庵¶
一庵萬事不挂眼孤坐枵然龜六藏漆園摸索太饒¶
舌强為立名為葆光
<pb:KR6q0193_SBCK_016-18b>
　　次韻棊堂¶
畫㦸叢中小寢驚日長閑試道衣輕含風廣厦過㣲¶
雨賔從時聞下子聲
　　次韻西樓¶
萬古湘江繞故城水光夕照動簷楹行人仰看春風¶
軟吹落凭欄笑語聲
　　三月登湘隂景醇湖山堂時江漲而雨未止¶
煙雨溟濛暗小窓湖山堂下水連江巳欣一葉浮千¶
頃更愛飛來白鳥雙
　　又登鄧氏平逺樓縱望見小廬山作<md:KR6q0193_J_016-0652a>¶
<pb:KR6q0193_SBCK_016-19a>
倚欄天際數歸帆春在滄州數筆間我與小樓俱是¶
畫雨中猶復見廬山
　　意行入古寺見鄧生之富以谷量牛馬寺舊藉
　　　余賦詩¶
清明雨過快晴天古寺尋春亦偶然濃笑春風窮似¶
我也將栁絮當榆錢
　　南嶽㑹禪師往京口省枯木老禪¶過余湘上夜
　　　語及前詩三絶要謁夢蝶老居士不覺有懐
　　　其人
若逢夢蝶庵中老為道歸期壓舊年肯施獨龍岡畔
<pb:KR6q0193_SBCK_016-19b>
地大勝小嶺買山錢
　　㑹師胡盧而笑曰獨無語以餞我乎因賦此¶
倦臥耆闍峯頂雲呼船閒立楚江濆愛師任運如湘¶
月影入千江體不分
　　贈覺成上人¶
雲泉措置萬事外鬚髪凋零伸欠中想見龍城山下¶
路一川秋色稻花風
　　送向禪者省親約三月時復來¶
小雨初晴上元過湘江水生圗畫開江南今日且歸¶
去杜宇啼時還復來
<pb:KR6q0193_SBCK_016-20a>
　　次韻惠梅禪師見寄秋日四首¶
客情容易到雙眉乾沒晴湘夜月暉風露滿庭人未¶
寢飛螢故入小簾幃
長廊廣殿午風清禪倦何妨曳履行歡喜閒中有竒¶
事鑷髭空對紙窓眀
兑高山水目清暉雨勒孤雲放縦飛多謝炎涼摧溽¶
暑更闌静極忽僧歸
飽霜毛頴泛松煤窓底魚牋自在開琢得小詩清似¶
王歩笻時遶紫莓苔
　　補東坡遺真姜唐佐秀才飲書其扇<md:KR6q0193_J_016-0652b>¶
<pb:KR6q0193_SBCK_016-20b>
此生身世兩茫茫醉裏因君到故鄉滄海何曽斷池¶
脉白袍從此破天荒
　　次韻蕭子植承務四首¶
别後時時想見之朅來吐語便能竒夕陽寒帶殊山¶
雨寫出蕭郎醉裏詩
萬鍾我欲解帶食雙璧從來賜立談君視新豐獨杯¶
客不因州縣著來簮
錦堂聞有傳夫子馬鬛倉官臥夕煙未展玉堂揮翰¶
手却來從我弄雲泉
秀句端如我晚煙白髭畫出石門禪未論翰墨驚流
<pb:KR6q0193_SBCK_016-21a>
軰只識蕭郎亦自賢
　　英上人手錄冷齋為示戲書其尾¶
五鼎八珍非我事曲眉清倡乞人争一帙冷齋夜深¶
話青燈相對聽秋聲
　　入九峯道中¶
挿身在俗熱惱處留眼看山寒翠中修徑掃除知有¶
寺忽驚窓户濕青紅
　　讀和靖西湖詩戲書巻尾¶
長愛東坡眼不枯解將西子比西湖先生詩妙真如¶
畫為作春寒出浴圗
<pb:KR6q0193_SBCK_016-21b>
　　與超然至谷山尋崇禪師遺踪¶
行盡湘西十里松到門却立數諸峯崇公事跡無尋¶
處庭下春泥見虎蹤
　崇山堂五詠爲通判大樂張矦賦¶
　　静隠堂¶
扶策經行此堂上萬峯翔集漢江津山林未放公深¶
隠只恐功名逼逐人
　　信美亭¶
小停與客登臨處閒暇江山又故丘最愛名花每含¶
笑更憐幽草解忘憂
<pb:KR6q0193_SBCK_016-22a>
　　致爽亭¶
亭中偶坐悠然見不學王郎拄笏看多謝秋山每傾¶
倒潑雲秀色墮欄干
　　妙觀庵¶
閑來禪室倚蒲團幻影浮花入正觀江月松風藏不¶
得大千俱在一毫端
　　崇山堂¶
襄陽林壑精神處此地正如眉目間笑看弓彎弄雲¶
水風流&KR0218;減謝東山
　　書寂音堂壁
<pb:KR6q0193_SBCK_016-22b>
永懐焦管愧平生任運無心更道情野火燒廬成露¶
寢暑天因浴亦江行
　　介然館道林偶入聚落宿天寧兩昔¶雨中思山
　　　遂渡湘飯于南臺口占兩絶戲之介然住廬
　　　山二十年尚能詳説山中之勝
城中信宿無所詣徑作思山破雨歸偶過南臺同野¶
飯聽公放意説巖扉
楞伽本在海中央鉢具懸知挂舊房不泛木杯驚俗¶
眼一蓑煙雨渡瀟湘
　　題清芬軒
<pb:KR6q0193_SBCK_016-23a>
隔屋江梅欲墮飄幽香細細故相撩披衣春曉無人¶
見小立㣲聞意已消
　　次韻資欽提舉逰浯溪¶
邁往髙風不可攀老成今獨見波瀾平生嗜好如漫¶
叟更在浯溪煙水間
　　次韻題徳岡鋪¶
舊聞清憲使臨卭今日公能繼此風舍者從教坐争¶
席玩龜不廢撫焦桐
　　次韻自武岡趨東安道中¶
枕孤衾冷月空斜臥看青燈自委花逸想醉翁非夢<md:KR6q0193_J_016-0653a>¶
<pb:KR6q0193_SBCK_016-23b>
語酒醒能道客思家
　　次韻邵州道中¶
斗折清江接暮林墮江殘月水浮金松聞有風自成¶
曲清坐不須重整琴
　　次韻曽機宜㳺山湘江晚望¶
貪看江草間江花不覺移舟著淺沙數筆瀟湘春自¶
曉橘叢離落露人家
　　閏三月經旬雨江漲已及舊痕而湖山堂之下
　　　船猶著沙¶二十七日與天寧清修白鹿龍牙
　　　開法同赴景醇飯而廣法益陽來遂掇坐入
<pb:KR6q0193_SBCK_016-24a>
　　　門湖水漲滿其碧勝鏡景醇曰湖山正為公
　　　軰甚喜作此
湖山景物亦相知豈獨紗巾壊衲師喜我逺來何以¶
見夜来湖水滿平隄
　　巫山圗¶
誰開幅紙如方鏡照見巫山十二鬟若信朝雲是呵¶
霧許愁&KR0218;復置眉間
　　古詩云蘆花白間蓼花紅一日秋江慘憺中兩
　　　箇鷺鷥相對立㡬人喚作水屛風然其理可
　　　取而其詞鄙野余為改之曰換骨法
<pb:KR6q0193_SBCK_016-24b>
蘆花蓼花䏻白紅數曲秋江慘憺中好是飛來雙白¶
鷺為誰粧㸃水屛風
　　佛鑑興修天寧而大檀越輻湊六月初吉有雙
　　　蓮開殿庭之西池作此¶
露井銀牀照碧苔地靈獻瑞亦竒哉將成萬夀千楹¶
搆故遣雙蓮一夜開
　　題通判學士適軒¶
小軒只著竹方牀散髪陶然夏簟涼手倦抛書成午¶
睡夢囘齒頬帶茶香
　　清侍者自長沙歸雲居來辤且乞偈¶余歛目想
<pb:KR6q0193_SBCK_016-25a>
　　　見清自遥田莊拄策而上將及到天亭囘視
　　　諸峯如關種所作廬山夕陽圗
到天亭下開春曉叢摺萬峯螺髻青痩策緣雲上峯¶
頂為誰粧㸃夕陽屛
　　宿興化寺¶
天隂連日不成雨古寺無人鳥雀喧立盡黄昏門半¶
掩縮肩褁被作猨蹲
　　心上座余故人慧廓然之嗣而規方外之猶子
　　　也¶過予扵湘上夜語有懐廓然方外作兩絶
風骨東甌語帶吴見君滿眼是西湖徑山河上今佳
<pb:KR6q0193_SBCK_016-25b>
否想見年來鬢亦枯
十年不得吴中耗凋盡耆年付等閒聞道痩規顔愈¶
少獨餘此老殿湖山
　　寄題勝因環翠亭二首¶
遥知與客登臨處看得雲山到落暉四注小亭清入¶
畫萬竿寒玉碧成圍
萬身髙節清癯老四座飛簷寒影間門外黄塵吹鬢¶
者有誰見此坐看山
　　次韻夏均父寄曽元素三首¶
溪上江山似故鄉朅來卜築近魚梁㑹須一葉浮秋
<pb:KR6q0193_SBCK_016-26a>
浪臥看驚飛白鳥行
文章風節冠中朝聳壑昻霄太華高想見山陽賔從¶
上醉圍佳麗寫臨臯
孤鳳丹山五色雛人呼身後秘行書高標秀徹如春¶
曉更愛含風萬頃湖
　　廬山雜興六首¶
野徑無人花競芳淡紅踈碧間輕黄不須折向尊前¶
供杖屨歸來已自香
山中流水水中山盡日青黎共往還閒向僧窓看圖¶
畫不知身在畫圗間
<pb:KR6q0193_SBCK_016-26b>
幽花踈竹冷梢雲江北江南正小春但得青山常在¶
眼不妨白髪暗随人
别開山徑入松關半在雲間半雨間紅葉滿庭人倚¶
檻一池寒水動秋山
白水連空不見村冥冥細雨濕黄昏秋山只尺無由¶
到須信關人不用門
秋山木落見遥村取次人家只隔雲一陣西風雨中¶
過數聲笑語嶺頭聞
　　道中二首¶
蒲栁㝠㝠花已殘水田南北是青山晚村歸路聞啼
<pb:KR6q0193_SBCK_016-27a>
鳥家住寒雲縹緲間
元石無塵處處青一谿花照碧天晴山雲亂却來時¶
路雞犬惟聞洞口聲
　　奉要勝軒居實居士三首¶
漠漠煙雲映碧流暖風晴日動鳴鳩何當綠葉楓林¶
下杖屨相追結勝逰
出御未聞歸北闕角巾長念入西臺林間三月花猶¶
在第恐春風作惡來
柘岡隂滿雨初晴野逕無人獨自行一飯茅齋最瀟¶
洒香芽如玉待君&KR1426;
<pb:KR6q0193_SBCK_016-27b>
石門文字禪巻第十六<md:KR6q0193_J_016-0654a>¶
<pb:KR6q0193_SBCK_016-28a>

