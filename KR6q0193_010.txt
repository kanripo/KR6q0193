#-*- mode: mandoku-view; -*-
#+DATE: 2015-08-30 21:47:33.592287
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_010-0619a> 
#+PROPERTY: JUAN 10

 石門文字禪卷第十¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

七言律詩一¶

十五日立春¶

#+BEGIN_VERSE
「　千年像教唐朝寺雪後新年晴復陰殘僧無事春又¶至游客不來山自深長廊掃葉望空翠小閣卷經橫¶水沉三生白業有言說一念淨心無古今
#+END_VERSE
」¶

晚步歸西崦¶

#+BEGIN_VERSE
「　屋除有路入深壑曳履翛然獨往還播穀風光寒日¶近摘茶時節亂出間花枝重少人甘老燕子空忙春¶自閒歸晚斷橋逢野水更能揎手弄潺顏
#+END_VERSE
」¶

宗公以蘭見遺風葉蕭散蘭芽…¶

#+BEGIN_VERSE
「　深林忽見蘭芽茁不謂無人亦自賢數葉橫風作纖¶瘦雙花含雪吐明鮮照人秀色雖堪畫入骨真香不¶可傳今日東君應擇婿誰家兄弟鬥清妍
#+END_VERSE
」¶

黃幼安適過予所居題詩草聖甚妙¶

#+BEGIN_VERSE
「　懷袖功名手未探亂頭睡美厭朝參筆端五色藻萬¶象胸次大千供劇談山寺尋僧宿風雨水軒見月出¶東南題詩滿壁龍蛇動盛事他年說草庵
#+END_VERSE
」¶

元夕讀書罷夜寐¶

#+BEGIN_VERSE
「　燈下文章已倦看欲憑詩苦洗辛酸世途忽起風波¶易富貴不忘貧賤難姚塢路迷安石塚桐川水落子¶陵灘臥聞屐響東廊靜催粥華鯨吼夜殘
#+END_VERSE
」¶

示忠子¶

#+BEGIN_VERSE
「　夢冷寒庭半夜雨幽欣臨曉一番晴柳嬌困頓欲眠¶去禽作清圓喚起聲曳履點殘山寺靜開經拾得紙¶窗明去年今日岐亭路吹鬢塵埃研足行
#+END_VERSE
」¶

訪鑒師不遇書其壁
<pb:KR6q0193_J_010-0619b>¶

#+BEGIN_VERSE
「　獨自來游微雨後道人乞食及清晨應門童子能迎¶客滿地榆錢欲買春花醉發狂風日釅柳眠喚起語¶音真政當借榻酬無事熟鼾從教聒四鄰
#+END_VERSE
」¶

資國寺春晚¶

#+BEGIN_VERSE
「　龍鄉戒曉月空斜喚起清圓響絡車燒筍餉田村窕¶窈拾薪煮繭語諠譁美忻崖蜜嘗新果香識山樊稱¶意花歸去路迷光已夕浸門春水一池蛙
#+END_VERSE
」¶

聞龔德莊入山先一日作詩迎之¶

#+BEGIN_VERSE
「　夢暖不知窗霧白寒初愛縠羅輕欣聞明日一龔¶至想見隨軒二李行夜雨曉晴寒食近水流花發子¶規聲披襟散坐青林下依約斜川萬古情
#+END_VERSE
」¶

晚秋溪行¶

#+BEGIN_VERSE
「　熟路沿溪過石橋掃除秋晚淨迢迢幽尋忽見蘭芽¶茁小立仍逢柿葉飄撲摝水飛雙去鳥𤤮瓏山響一¶聲樵歸來半掩殘經在燕寢香凝碧未消
#+END_VERSE
」¶

張氏快軒¶

#+BEGIN_VERSE
「　草樹分明天遠大酒闌登賞更從容眼寒數點鴈橫¶雨耳熱一窗風度松光滑紙開秋色闊淋漓墨潑暮¶煙濃欲傾蛟室瓊詞句試借溫江卓筆峰(一作替)
#+END_VERSE
」¶

秋晚同超然山行¶

#+BEGIN_VERSE
「　諸方游遍渾如夢古寺歸來獨掩扃無復詩篇雲錦¶段但餘心境木蛇形高秋霜葉魚腮赤落日遠山螺¶髻青步盡松陰忽回首綠蘿疏處見谿亭
#+END_VERSE
」¶

送淨心大師住溫州江心寺¶

#+BEGIN_VERSE
「　萬鍛爐中百怨門哲人雖往典刑存掃除臨濟實頭¶謗稱賞黃龍的骨孫夢澤於菟三口視丹山雛鳳九¶苞文還鄉妙曲誰能聽一笛波心兩岸聞
#+END_VERSE
」¶

和清上人¶

#+BEGIN_VERSE
「　駒兒墮地已汗血毛骨蕭森落眼中今見馬群方弄¶影會看雷電疾追風媒龍何止十倍價凡馬終當一
<pb:KR6q0193_J_010-0619c>¶洗空我是道林能賞駿識君語妙到無同
#+END_VERSE
」¶

升上人過石門¶

#+BEGIN_VERSE
「　門巷榆錢疊紫苔十年心事首重回暑風院落書籤¶響煙雨江村畫牒開瓦枕藤床初破睡蔗漿冰碗欲¶生埃風簷獨立看遺照忽有溪僧犯犬來
#+END_VERSE
」¶

夏日偶書二首¶

#+BEGIN_VERSE
「　碧縷橫斜試水沉紅腮甘冷嚼來禽含風廣殿聞棋¶響轉日回廊暗柳陰強撚冰紈餘睡色倦憑棐几適¶閒心攀翻涴衲黃塵事過眼雲蹤不可尋
#+END_VERSE
」¶

#+BEGIN_VERSE
「　偏地知誰柳際門消閑自掃竹西軒井花曉汲聞餘¶滴篆燒風摧覓舊痕夢境消磨驚歲月道鄉彷彿見¶藩垣寶書半摺山房寂臥聽嬌鶯說怨恩
#+END_VERSE
」¶

鄒必東竹枕¶

#+BEGIN_VERSE
「　黑甜誰欲當閒味此枕令人穩稱心風骨子猷居處¶竹典刑元亭醉時琴宜籠霧鬢清圓語聽學朱絃發¶越音不用製囊裁古錦春寒長搭鬧花衾
#+END_VERSE
」¶

竹爐¶

#+BEGIN_VERSE
「　博山沉水覺塵埃旋斫凌雲綠玉材自拭錦繃含淚¶粉要焚銀葉返魂梅意消未掩黃庭卷火冷空餘白¶雪灰應把熏衣閉深閣流蘇想見畫屏開
#+END_VERSE
」¶

七月四日晝夢雲庵和尚教誨久之而覺作此示超然¶

#+BEGIN_VERSE
「　夏窗午睡誰呼覺院靜惟聞遶砌泉夢裏緒言猶可¶記壁間遺像尚依然襯珠定使拳披見坐榻當令膝¶處穿塔在層峰衰眼力何時同汝掃頹塼
#+END_VERSE
」¶

雲庵塔有雙桐作此寄因姪¶

#+BEGIN_VERSE
「　十年不掃先師塔聞有雙桐護石根多寶佛應分半¶座主林神對現前身詩成坐對南州祖寫寄山中玉¶澗因他日就陰當縛屋歲時香火願為鄰
#+END_VERSE
」¶

中秋對月
<pb:KR6q0193_J_010-0620a>¶

#+BEGIN_VERSE
「　好天涼夕病衰餘散步中庭瘦策扶禪客相逢宿山¶寺玉輪同看上雲衢十分歸思懸江國一半秋光入¶鬢鬚草露濕衣香霧重更將毛骨洗冰壺
#+END_VERSE
」¶

至上高謁李先甲會淵才德修¶

#+BEGIN_VERSE
「　先甲志大性重遲是中可築平生基心期功名定不¶赦未識所與游從誰淵才人間汗血驥德修天上麒¶麟兒知君懷中有卿相探手但未忙取之
#+END_VERSE
」¶

次韻睿廓然送僧還東吳¶

#+BEGIN_VERSE
「　征夫應為指柴扉湖水當門可濯衣飛鳥已知今日¶倦舊鄰那悟昔人非山情已作燖雞淨世味真如嚼¶蠟微遙想夜航無管束棹歌應載月明歸
#+END_VERSE
」¶

送瑩上人游衡嶽¶

#+BEGIN_VERSE
「　紫蓋峰頭樓閣生朱靈洞口水雲晴盤空路作驚蛇¶去落日人如凍蟻行重郭老師今健否藏年珍木但¶聞名定應自掃巖邊石時發披雲嘯月聲
#+END_VERSE
」¶

寄草堂上人¶

#+BEGIN_VERSE
「　首夏年芳尚可尋興來芒屨恣登臨回頭故國煙波¶闊分袂幽人歲月深落日杜鵑山館靜熏風芳草柳¶塘陰知君宴坐忘機地謾寄新詩話此心
#+END_VERSE
」¶

酬潛上人¶

#+BEGIN_VERSE
「　滿鉤疏箔卷簷楹秋靜江天刮眼明梵冊已翻千偈¶妙爐香未散一堂清沾衣菊露情難釋風搖松聲夢¶不成我與道人緣分熟可能朝夕厭逢迎
#+END_VERSE
」¶

贈為上人游方昭默之子也¶

#+BEGIN_VERSE
「　年少辭師作遠游人言虎穴不生彪家聲自古能名¶世氣宇如今已食牛奪得我機方肯住從教棒打不¶回頭雲山萬疊翛然去江漢無風一葉舟
#+END_VERSE
」¶

鄧秀才就武舉作詩美之¶

#+BEGIN_VERSE
「　丈夫氣自磨牛斗正似豐城獄屋刀富貴豈終憑鐵¶硯功名先看擲霜毫蘆華未稱迎風帽紫綬從來賽
<pb:KR6q0193_J_010-0620b>¶綠袍杖策軍門君記取祖宗漢室舊勳勞
#+END_VERSE
」¶

崇勝寺後竹千餘竿獨一根秀出呼為竹尊者¶

#+BEGIN_VERSE
「　高節長身老不枯平生風骨自清臞愛君脩竹為尊¶者卻笑寒松作大夫不見同行木上座空餘聽法石¶為徒戲將秋色供齋缽抹月披雲得飽無
#+END_VERSE
」¶

童子名道員年五歲餘不茹葷隨母往來禪林…¶

#+BEGIN_VERSE
「　氣與秋容一倍清出塵風骨自天成逢僧論性人皆¶說指佛高談母亦驚已覺君家鍾善慶從來我法付¶豪英他年勘遍諸方老古寺編蒲更道情
#+END_VERSE
」¶

題水鏡軒¶

#+BEGIN_VERSE
「　小軒明快照巖阿得道幽人喜氣多但視世間如水¶鏡方知夢境有山河佳眠不礙林光入清坐何妨夜¶月過我亦思歸老丘壑結鄰西崦肯容麼
#+END_VERSE
」¶

同吳家兄弟游東山約仲誠不至¶

#+BEGIN_VERSE
「　東山重到讀題名勝踐清游此合并霧雨開晴秋滿¶眼暮雲欲合句先成走禪璧月寒林靜來客蘭叢玉¶樹清我老吐詞如朽木蒸成芝菌報升平
#+END_VERSE
」¶

器之示巽中見懷次韻¶

#+BEGIN_VERSE
「　折腳鐺尋穩處安對君此夕久盟寒狐裘不合須羊¶袖藥簏何妨缺夜千秋壟此時驅健犢道山何日跨¶歸鸞仙鑪只隔數丘耳上水船方厄瀨湍
#+END_VERSE
」¶

書鑒上人香嚴堂¶

#+BEGIN_VERSE
「　堂前叢玉知誰種叢下高人自掃除未論擊聲回顧¶眄先欣秀色上眉鬚隨宜萬偈風宣說頓現千身月¶寫摹就地對誰曾畫餅當年饞水救飢無
#+END_VERSE
」¶

冷然齋¶

#+BEGIN_VERSE
「　以身為舌毗尼藏儼此空齋鏡面清蟬蛻塵埃軒蓋¶集蝶成魂夢篆煙輕蘆圖世界分遺境玉麈天花委¶落英缽在道山歸去好摩挲風馭笑平生
#+END_VERSE
」
<pb:KR6q0193_J_010-0620c>¶

謝性之惠茶¶

#+BEGIN_VERSE
「　午窗石碾哀怨語活火銀瓶暗浪翻射眼色隨雲腳¶亂上眉甘作乳花繁味香已覺臣雙井聲價從來友¶壑源卻憶高人不同試暮山空翠共無言
#+END_VERSE
」¶

訪友人二首¶

#+BEGIN_VERSE
「　海棠雨過尚嬌春袖手來尋林下人未話柳條堪結¶紐且欣梅子可嘗新孤蹤袞袞風中絮萬事紛紛夢¶裏塵他日別山重會面定知談笑絕鮮陳
#+END_VERSE
」¶

#+BEGIN_VERSE
「　日暮荒城倚瘦藤江南春思倍添增那知淮水黃塵¶路忽見廬山綠髮僧乞食久辭煙際寺連床今對夜¶深燈明年我亦尋君去同陟天池最上層
#+END_VERSE
」¶

石臺夜坐二首¶

#+BEGIN_VERSE
「　故鄉乃有此叢林下板何妨著寂音永與世遺他日¶志尚嫌山淺暮年心凍雲未放僧窗曉折竹方知夜¶雪深琢句自應清似玉更宜坡字硬黃臨
#+END_VERSE
」¶

#+BEGIN_VERSE
「　歲晚山深過客稀一燈清坐夜同誰滴階寒響雪消¶後通火活紅灰陷時斂目舊游真可數蓋棺前事尚¶難知古今不隔諸緣淨畫出巖中道者詩
#+END_VERSE
」¶

胡卿才時思亭¶

#+BEGIN_VERSE
「　祗今冢木上雲雨想見音容無恙時竟作懷歸戀雲¶舍空餘淚眼看風枝功名未洗終天恨歲月難忘罔¶極悲已覺夜林無觸鹿但看几硯出靈芝
#+END_VERSE
」¶

題此君軒¶

#+BEGIN_VERSE
「　解知無竹令人俗日報平安候起居所以此君揖冰¶雪長吟餘翠滿衣裾瘦行清坐搜詩處雨葉風枝解¶籜初試作小軒聊寄傲愛君生計未為疏
#+END_VERSE
」¶

喜文首座至¶

#+BEGIN_VERSE
「　機鋒不減矮師叔聞說叢林最飽參無暇對人收泠¶涕卻能為我出寒巖春江柔櫓何時聽夜雨山房且¶對談掣電一懽端可貴此生俱是再眠蠶
#+END_VERSE
」
<pb:KR6q0193_J_010-0621a>¶

超然自見軒¶

#+BEGIN_VERSE
「　叢林爭致致不得繭足徑來尋儼師幽境自能情外¶見高懷獨出世間癡清晨倚檻臨黃卷五月亂山關¶子規夙習尚嗟消未盡壁間時錄和陶詩
#+END_VERSE
」¶

清大師還姑蘇塔其師骨石弔之兼簡其弟¶

#+BEGIN_VERSE
「　聞說高懷照雪霜道容一見自清涼今隨生死晦心¶月空使湖山藹德香故紙不堪看竹籠凝塵那忍拂¶繩床安門弟子真持遠獨為斯人未始亡
#+END_VERSE
」¶

閩僧不食已四十年贈之¶

#+BEGIN_VERSE
「　銀髮齊眉衲半肩相逢古寺獨欣然自云出嶺三千¶里人見空餘四十年擬欲就君求此術預憂臨食必¶流涎何如萬事隨緣過飢即須飧困即眠
#+END_VERSE
」¶

元祐五年秋嘗宿獨木為詩以自遺…¶

#+BEGIN_VERSE
「　獨木江頭纜客船暮江秋色雨依然落霞片段紅繃¶水危岫參差碧挂天名利到頭成底事田園歸得是¶何年崢嶸壯志消磨盡滿目西風只自憐
#+END_VERSE
」¶

#+BEGIN_VERSE
「　蹤跡漂流不繫船舊游曾到意茫然玉笙哀怨初涼¶夜秋月嬋娟落木天往事已嗟如昨夢壯懷無復似¶當年鑪峰當眼空相向因念區區想見憐
#+END_VERSE
」¶

與客啜茶戲成¶

#+BEGIN_VERSE
「　道人要我煮溫山似識相如病裏顏金鼎浪翻螃蟹¶眼玉甌絞刷鷓鴣斑津津白乳衝眉上拂拂清風產¶腋間喚起晴窗春晝夢絕憐佳味少人攀
#+END_VERSE
」¶

宿香城寺¶

#+BEGIN_VERSE
「　夜晴風細月華清遶寺霜筠雪竹聲錫響僧歸帝青¶寶夢香人宿水沉城古今不隔塵都盡心境俱忘鏡¶對明枕臂曉猿三叫絕小窗燈暗讀殘經
#+END_VERSE
」¶

自張平道入瑤谿¶

#+BEGIN_VERSE
「　衝虎曾經落照村千峰盤盡始登門慣聞跛腳阿師
<pb:KR6q0193_J_010-0621b>¶法喜見橫行道者孫愛客精神清入畫游方蹤跡夜¶重論杖藜又入層雲去知有安公舊隱存
#+END_VERSE
」¶

九峰夜坐¶

#+BEGIN_VERSE
「　千峰萬峰自雲雨一宿兩宿心頹然不知人間歲云¶暮但覺澗風吹夜泉地爐火燄水正泣篝燈委昏僧¶未眠古人去我不甚遠何必想像臨遺編
#+END_VERSE
」¶

同世承世英世隆三伯仲蔡定國劉達道登滕王閣¶

#+BEGIN_VERSE
「　承英連璧光照坐更著阿隆如鼎安老兵先馳啟關¶鑰西山奔走登欄干劉郎端默自凝遠蔡侯奮髯牙¶齒寒但餘衰老百無用搜句倚欄方細看
#+END_VERSE
」¶

寄李大卿¶

#+BEGIN_VERSE
「　瓶盂又復寄西州彌勒同龕古寺幽睡起忽殘三月¶夏朝來拾得一簾秋浮雲世事慵料理斷梗閑蹤任¶去留投老山林多勝概杖藜何日復同游
#+END_VERSE
」¶

余居百丈天覺方註楞嚴以書見邀作此寄之二首¶

#+BEGIN_VERSE
「　風定晴雲欲墮崩林梢樓閣旋添增一生高世清閑¶侶千尺當門紫翠層對客不妨拴壞衲倦禪時作靠¶枯藤暮年古格叢林在重撥塵龕大智燈
#+END_VERSE
」¶

#+BEGIN_VERSE
「　三世如來尊頂法覆藏深密碧螺寒通身是眼自不¶見擘面出頭窺更難四義僅能分肉髻八還終恐隔¶花冠爭如劈佛丹霞手揭露從教覿體看
#+END_VERSE
」¶

寄龍安照禪師¶

#+BEGIN_VERSE
「　隨分叢林古格存龍安真是泐潭孫獨持一節無求¶世勘破諸方不出門石虎已忘蹲草見木蛇久滅住¶山痕遙知百事俱衰落尚有工夫虱自捫
#+END_VERSE
」¶

聞龍安往夏口迎張左丞遂泝流至鄂渚相別還山作此寄之¶

#+BEGIN_VERSE
「　無盡龍安兩勍敵大梅龐老是同參近聞赤壁同登
<pb:KR6q0193_J_010-0621c>¶賞想見清風助笑談已作汎舟游夏口又成橫錫過¶江南歸來萬壑松聲在依舊閑雲沒草庵
#+END_VERSE
」¶

別龍安¶

#+BEGIN_VERSE
「　朅來幕阜峰前寺彌勒同龕兩見秋今日他山生遠¶念何年此地復重游主人有道忘欣厭閑客無求任¶去留索紙題詩聊贈別更哦江海一沙鷗
#+END_VERSE
」¶

次韻無代送僧歸吳¶

#+BEGIN_VERSE
「　春掠湓江綠染眸多情還解向東流故應夜夢清蒼¶勝欲趁春光爛熳游飽學尚嗟心未死痛吟已覺鬢¶先秋何當一棹華亭上閑唱波寒月滿舟
#+END_VERSE
」¶

懷友人¶

#+BEGIN_VERSE
「　尋常輕別尚消魂何況交情過弟昆孰謂此身閑日¶月自慚疏跡信乾坤泠泠小雨江邊路薄薄浮煙竹¶外村回首舊游方契闊孤舟何處宿黃昏
#+END_VERSE
」¶

汪履道家觀古書¶

#+BEGIN_VERSE
「　風流前輩已成塵筆跡猶為世所珍促膝猛觀驚盛¶事臨風長想見斯人氣生偉逸龍蛇動秀發精神點¶畫新破篋尚能多此物且欣汪子未全貧
#+END_VERSE
」¶

悼性上人¶

#+BEGIN_VERSE
「　三年三過龍安寺亹亹清談解逼人顧我偷閑久無¶侶與君數面自成親轉頭忽作幽冥隔彈指空驚夢¶寐新病眼看秋欲淒眩攀翻投老一傷神
#+END_VERSE
」¶

秋日還廬山故人書因以為寄¶

#+BEGIN_VERSE
「　風葉鳴廊夜色晴隔雲微月稍分明下簾徒怯衣裳¶薄拂榻空驚枕簟清病眼得秋還少睡壯心於世尚¶多情何時卻作廬山去渡水穿雲取次行
#+END_VERSE
」¶

誠上人求詩¶

#+BEGIN_VERSE
「　我昔車輪翠裏行只今懷想似前生那知古寺僧窗¶下偶見高人眼倍明秋月半鉤留客意凍雲千頃欲¶歸情杖藜笑出千峰去添得蒼崖響答聲
#+END_VERSE
」
<pb:KR6q0193_J_010-0622a>¶

雪夜讀涪翁所作愛之因懷其人和韻奉寄超然¶

#+BEGIN_VERSE
「　溪雨初收岸草微柳絲堪入綠羅機望中情遠恨煙¶樹何處暖多嫌衲衣卻信真人還有夢豈關禪子未¶忘機春風痛與傳消息教憶舊山新翠歸
#+END_VERSE
」¶

公亮超然見和因寄復荅之¶

#+BEGIN_VERSE
「　高人秀句入幽微濯出秦川錦一機剪製未為春步¶幛暗投先作夜行衣語尊九鼎真難荷意的千鈞善¶發機早晚杖藜松下見應疑劉遠谷中歸
#+END_VERSE
」¶

瑞香花¶

#+BEGIN_VERSE
「　靈根聞是花中瑞可憐亦肯乘春開色深卷肉淺巴¶錦香濃入骨生秦梅也知秀麗不群品最宜陰潔幽¶庭栽落英紅葉不忍掃從教狼藉蒙蒼苔
#+END_VERSE
」¶

別靈源禪師¶

#+BEGIN_VERSE
「　平生風骨秀琳琅水鏡胸懷未易量聲利光中忙趣¶少煙霞影裏淡心長雲泉隱德無情動猿鳥侵身不¶亂行他日定歸當卜築青藜紫蕨壯詩腸
#+END_VERSE
」¶

贈許秀才¶

#+BEGIN_VERSE
「　虯髭鐵面鶴精神水鑑心胸不受塵吹耳松風靠藜¶杖敞衣山月岸綸巾虎頭猿臂成何事道骨方瞳亦¶可人他日西湖如過我飲君一味武林春
#+END_VERSE
」¶

送軫上人之匡山¶

#+BEGIN_VERSE
「　何處高人雲路迷相逢忽薦目前機偶逢菜葉隨流¶水知有茅茨在翠微瑣碎夜談皆可聽煙霏秋嶺欲¶同歸翛然又向諸方去無數山供玉麈揮
#+END_VERSE
」¶

與晦叔至奉新¶

#+BEGIN_VERSE
「　欲去未成還執手西風疏雨晚絲絲暗驚歲月行飄¶忽那更人生苦別離君已到心工筆語我今歸計老¶茆茨冷齋後夜誰同宿莫向燈前讀此詩
#+END_VERSE
」¶

送敏上人
<pb:KR6q0193_J_010-0622b>¶

#+BEGIN_VERSE
「　密林病葉強翻紅已覺清秋夜氣濃懶復小窗邀獨¶秀卻應歸夢挂雙峰水分淮甸當懸席路遶匡山可¶振笻若見虎溪谿上月為言相憶作衰容
#+END_VERSE
」¶

過孜莫翁¶

#+BEGIN_VERSE
「　禹穴朝來散晚參一程隨便達雲巖南山任把浮雲¶蔽西嶺猶將落日銜幽徑野花開舊菊石床楸子下¶高杉投宵夜永寒無寐良憶真僧衣不蠶
#+END_VERSE
」¶

次韻二僧題永安壁上¶

#+BEGIN_VERSE
「　二休書壁詩爭妙促席吟時愧不同豪句大鯨秋駕¶浪俊才細馬曉追風支笻放蕩千峰裏萬事收藏一¶笑中約我清溪老蓮社茅茨相映小橋東
#+END_VERSE
」¶

贈王司法¶

#+BEGIN_VERSE
「　輕帆已有渡江期高會清游惜此時水閣颺煙晴試¶茗雪窗剪燭夜論詩衝寒遠鴈來橫浦弄色新梅半¶糝枝林下自知無一事亦應風月動關思
#+END_VERSE
」¶

和許樂天¶

#+BEGIN_VERSE
「　滄溟曾見化微塵花發桃源幾度春俗眼莫輕狂道¶士此身應是謫仙人清彈一曲悲風遠絕唱千章白¶雪新異日三茅成卜築卻因瓶錫得為鄰
#+END_VERSE
」¶

師復作水餅供出五詩送別謝之¶

#+BEGIN_VERSE
「　草堂野飯蜀江濱妥貼寒光刻削人忽展五篇爭疾¶讀便驚四座暖生春已欣蓮社風流在更覺溪山氣¶味新放箸翛然廬嶽去門欄他日夢應頻
#+END_VERSE
」¶

贈鑒上人¶

#+BEGIN_VERSE
「　毗尼藏出清淨寶精進林生功德香但得身心常寂¶靜自然毛孔發靈光蒼苔不厭芒鞋弊空翠偏宜壞¶衲荒好在虎溪長不出阿持何意尚遊方
#+END_VERSE
」¶

贈靜上人¶

#+BEGIN_VERSE
「　雪摧枯慮默如瘖秋壓寒松老不禁一室閉門稀識¶面半窗斜照自拴針重城此日留詩別疊巘何年結
<pb:KR6q0193_J_010-0622c>¶伴尋衰退寧堪久塵土相看滿眼是歸心
#+END_VERSE
」¶

表上人久事雲庵過余石門¶

#+BEGIN_VERSE
「　凍折枯杉已死灰豈宜安著在塵埃偎衰不入今人¶眼精進曾親古佛來愛子渠渠念綈惠為余得得出¶巖隈蒼顏華首供衰暮未死重逢更幾回
#+END_VERSE
」¶

次韻超然¶

#+BEGIN_VERSE
「　翠寒空覺此生浮歲月催人鬢易秋忽憶倚天廬嶽¶去更尋清境武林游情親愧與高人別興發徒煩夜¶月留他日西湖遠相憶為君一笑散沙鷗
#+END_VERSE
」¶

寄楷禪師¶

#+BEGIN_VERSE
「　龍蛇頭角混埃塵臨死方知老淨因三度傲辭天子¶敕一生甘作淨名身虎皮羊質成何事牛馬襟裾亦¶謾陳須信屈原千載後空門猶有獨醒人
#+END_VERSE
」¶

璲首座出示巽中詩¶

#+BEGIN_VERSE
「　左手不仁右手明懷情亦復棄藜床不知門外山花¶發但覺君來笑語香頎紹神情掃秋晚瘦權詩句挾¶風霜兩翁杖屨相追逐此夕因依夜話長
#+END_VERSE
」¶

贈李秀才¶

#+BEGIN_VERSE
「　門掩青山相並居愛君家法不蕭疏錦囊舉子能佳¶句瑞鳥隱公多諫書學士八塼聲價在謫仙千首笑¶談餘清朝第一他年事且看歸來著翠裾
#+END_VERSE
」¶

贈修上人¶

#+BEGIN_VERSE
「　我愛修公亦自賢未忻城郭愛林泉醉騎鯨背詩遺¶落閑把牛毛字細編還我青山當夏晚乞君佳句著¶床前雨餘獨憑煙雲上目送孤鴻落照邊
#+END_VERSE
」¶

次韻超然竹陰秋夕¶

#+BEGIN_VERSE
「　月脅雲行夜未深滿庭風露葉辭林知誰墻外千竿¶竹分我窗西一畝陰山好已無歸國夢老閑猶有讀¶書心剩題詩句酬幽隱歲月翩翩接趐禽
#+END_VERSE
」¶

廬山寄都下邦基德祖諸故人
<pb:KR6q0193_J_010-0623a>¶

#+BEGIN_VERSE
「　勢占江南三百里煙霏相映出層樓芒鞋竹杖山兼¶水坐看行吟春復秋浮世萬途成底事吾生一飽更¶何求故人京洛風埃地能信山中此樂不
#+END_VERSE
」¶

送宗上人歸南泉¶

#+BEGIN_VERSE
「　燈外佳眠試冷齋欲成歸夢暗驚回一軒秋色侵衣¶重半夜波聲拍枕來江國潮平人獨令海山家在意¶徘徊倚藤明日秦淮上看子風帆十幅開
#+END_VERSE
」¶

晚坐藏勝橋望石門¶

#+BEGIN_VERSE
「　好山千葉青蓮曉斫額令人意已消微出樓臺知有¶寺倦行雲樹忽逢橋此生未覺叢林負肯處真教日¶劫超閒拾墮薪成淺立細泉幽澗響寒蜩
#+END_VERSE
」¶

至圓通僧覓詩¶

#+BEGIN_VERSE
「　漱霧跳珠響澗泉千峰秀出雨餘天共驚繡帽銅腮¶老重到香罏石耳邊清境荒涼歸歎息故人迎笑尚¶依然明年過此還相見應及春風社燕前
#+END_VERSE
」¶

送僧遊南嶽¶

#+BEGIN_VERSE
「　古寺閒關聊作招夏秋歸思謾迢迢枕中柔櫓驚鄉¶夢門外秦淮漲夜潮想見舊房生薜荔不堪疏雨在¶芭蕉何時卻理緣雲策峰頂同誰看石橋
#+END_VERSE
」¶

送隆上人¶

#+BEGIN_VERSE
「　人生聚散等兒戲夢境紛然此一時老去漸知為客¶味秋來長作送人詩感君義色分心曲慰我年華兩¶鬢絲想見故鄉霜菊後屋頭千樹橘纍垂
#+END_VERSE
」¶

次韻諒上人南軒避暑¶

#+BEGIN_VERSE
「　人間酷暑推不去愛此南軒一榻空眼倦拋書成午¶睡夢悠誰復羨王公豈知塵土隨肥馬但覺熏風掠¶壞桐起步西園閒倚杖石榴花出數枝紅
#+END_VERSE
」¶

贈吳山人¶

#+BEGIN_VERSE
「　已得希夷旨趣深平生蹤跡任浮沉壺中景待和煙¶臥海上山須帶鶴尋月裏一枝慵舉手人間萬事肯
<pb:KR6q0193_J_010-0623b>¶關心出塵風骨憑誰識且枕焦桐混世吟
#+END_VERSE
」¶

東溪僧聽泉堂¶

#+BEGIN_VERSE
「　諸方游遍歸來晚閒構虛堂贖世紛雷轉空山動林¶葉雪飛亂石濺溪雲石橋舊處龍湫吼漱玉曾看嶽¶色分拄策眼高雙耳聵上方白塔卻親聞
#+END_VERSE
」¶

送莊上人歸雲居¶

#+BEGIN_VERSE
「　青鎖曉開殘雨上煙鬟春解笑聲中叢林今日猶雌¶伏膺簡當年是法雄露碗憶嘗安樂味錦籠曾著瑞¶香濃何時玉缽青林下與子婆娑小立同
#+END_VERSE
」¶

上元宿百丈¶

#+BEGIN_VERSE
「　上元獨宿寒巖寺臥看篝燈映薄紗夜久雪猿啼嶽¶頂夢回清月在梅花十分春瘦緣何事一掬歸心未¶到家卻憶少年行樂處軟紅香霧噴京華
#+END_VERSE
」¶

次韻黃次山見寄¶

#+BEGIN_VERSE
「　君詩清絕似沅湘寫妙宣心氣味長地僻且為三徑¶樂才高真是萬夫望隨流我自分涇渭賞駿誰能略¶牝黃自古豐城匿神物斗牛應覺動光芒
#+END_VERSE
」¶
石門文字禪卷十
<pb:KR6q0193_J_010-0623c>¶

