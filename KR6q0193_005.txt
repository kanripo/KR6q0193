#-*- mode: mandoku-view; -*-
#+DATE: 2015-08-30 21:47:33.456162
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0193_J_005-0596b> 
#+PROPERTY: JUAN 5

 石門文字禪卷第五¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

古詩五¶

謁嵩禪師塔¶

#+BEGIN_VERSE
「　吾道例(一作比)孔子譬如掌與拳展握固有異要之手¶則然晚世苦凌夷講習失淵源君看投跡者紛紛等¶狂顛韓子亦儒衣倔強稱時賢憑凌作詬語到死不¶少竣後世師韓輩穴攘(一作長)猶可憐走(一作趨)名不自¶信逐隊工語言譁然皇祐閒(一作初)飛蚊鬧喧闐田衣¶動成群怒癭空自懸縮頭不敢息兀坐如蹲猿堂堂¶東山公才大德亦全齒牙生風雷筆陣森戈鋋隱然¶湖海上長庚橫曉天作書肆豪猛揮斤莫敢前群兒¶雖貌敬臆論已不專書成謁天子一日萬口傳坐令¶天下士欲見嗟無緣功成還山中笑語荅雲煙我來¶不及見山水自明鮮入門寂無聲修竹空滿軒永懷¶翛然姿骨目聳清堅僮奴豈知此住此亦彌年指余¶以石塔草棘北峰巔再拜不忍去聽此遶澗泉吁嗟¶末運中那復斯人焉文章亦細事清苦非所便但愛¶公所守遠相諸祖肩遲遲哦公詩落日滿晴川願攜¶折腳鐺結茅西澗邊歲時邏松檜來此掃頹磚
#+END_VERSE
」¶

補東坡遺三首題武王非聖人論後¶

#+BEGIN_VERSE
「　青燈照華髮掩卷成嗟咨事有世共見而意復難知¶殺父子受封殆非人所為孟津觀兵者非天尚誰欺
#+END_VERSE
」¶

#+BEGIN_VERSE
「　孔子蓋周人而為殷宗枝欲辨則不敢亟口稱夷齊¶使彼果聖乎古今無異詞則其罪武王明甚無可疑
#+END_VERSE
」¶

#+BEGIN_VERSE
「　呶呶與世辨泛濫驚群兒惜不經柳子為一剖擊之¶知誰千載下擊節讀吾詩
#+END_VERSE
」¶

食菜羹示何道士¶

#+BEGIN_VERSE
「　窮冬海道絕瘴雨晴墟里何以知歲豐未卯炊煙起
<pb:KR6q0193_J_005-0596c>¶先生清夢回科髻方隱几獠奴拾墮薪發爨羹藷米¶飽霜闊葉菘近水繁花薺都盧深注湯米爛菜自美¶椎門醉道士一笑欲染指誡勿加酸鹹云恐壞至味¶分嘗果超絕玉糝那可比鮮肥增惡欲腥膻耗道氣¶畢生啜此羹自可老儋耳錄以寄徐聞阿同應笑喜
#+END_VERSE
」¶

己卯歲除夜大醉¶

#+BEGIN_VERSE
「　昔聞安期生以術干項羽羽無人君量𦍕狂輒遁去¶又聞魯仲連舌有濟世具人君欲祿之高視笑不語¶吁古列僊人萬事不干慮乃肯入世紛豈非以民故¶翩翩遙增擊悠然知事誤道合人所難一律無今古¶我生飽憂患晚有二子慕骯髒刺世眼甚宜著閑處¶一篇引一杯舉杯揖黎母
#+END_VERSE
」¶

次韻李太白¶

#+BEGIN_VERSE
「　我讀謫仙詩句卒意不盡層峰俯絕壑可望不可進¶忽如登旋雲便覺星斗近濁醪世閒義糟粕真典墳¶先生瓊液口不飲嫌其村只今牛渚春盎盎餘醉魂¶昔醉過汗漫懷袖揣崑崙爾來頹檐下負日虱自捫
#+END_VERSE
」¶

次韻蘇東坡¶

#+BEGIN_VERSE
「　先生謫儋耳一葉航渺茫褊心隘世議怒罵成文章¶昆蟲伏孔垤仰看青鸞翔世欲羈縻之凡慮不自量¶瓊山遶珠淵寶光夜煌煌我曾至其舍月出波心房¶追惟對遺編燈火夜初涼麗詞有逸韻文君方小籹¶便覺胸次閒八窗玲瓏光似聞青冥上幢節鳴珮璫¶先生應過我衣袖識天香
#+END_VERSE
」¶

餽歲次東坡韻寄思禹兄¶

#+BEGIN_VERSE
「　我來客湘江獨泛無人佐封疆接南越都會列百貨¶方嗟歲除矣仍喜此月大思歸姑置之且枕曲肱臥¶餽問亦未能起看燈照座念貧米無舂笑富粉轉磨¶二者分劣優等是一年過唯有東坡翁作詩今續和
#+END_VERSE
」¶

守歲
<pb:KR6q0193_J_005-0597a>¶

#+BEGIN_VERSE
「　除夕自不寐守歲世事杯念此歲月往嗟哉難蔽遮¶舊歲幸無疾新歲知如何此夕且相守拊掌一笑譁¶靜聞鬧市中夜鼓不停撾弟兄醉酩酊冠巾墮欹斜¶我居巖壑中不覺日蹉跎和詩無好句其敢對人誇
#+END_VERSE
」¶

別歲¶

#+BEGIN_VERSE
「　新歲壓已至舊歲去不遲我尚留不住石火那能追¶不知歲所在鳧雛喧水涯父老相邀迓年年知此時¶梅花只落盡又見春水肥我本無欣喜何嘗有戚悲¶想見君飲酣一舉時一辭春容尚能老此身那不衰
#+END_VERSE
」¶

仙廬同巽中阿祐忠禪山行¶

#+BEGIN_VERSE
「　好山不知源勝處藏疊嶂興來理清游意適爭勇往¶事異傾同識顧語山荅響野泉行淺沙脫屨屢植杖¶相羊木陰下喘坐清相向阿祐華林風媚秀得妍狀¶忠禪等鵠清精神照冰段住山異比丘韻出羲皇上¶風度太清臞吐語極豪放撥置形骸外卸裓藉草莽¶獨余衰退姿面色餘煙瘴勝踐偶獲陪茲樂非夙望¶一笑粲妍鄙散坐推少長媿無斜川詩苦語出牽強¶讀之輒自差幸君一拊掌
#+END_VERSE
」¶

送稀上人還石門¶

#+BEGIN_VERSE
「　海昏石門在深谷排闥千峰如觸鹿崛然獨秀一峰¶高自與千山作眉目曾摩關西一味禪眾中雜遝多¶豪賢如今此老成新塔但有樓閣如當年道人今作¶石門客須眉尚帶芳鮮色冷齋說我舊游處夢魂夜¶渡修江碧朝來秋聲發舟樹羨君先我山中去故人¶問我歸何時試令哦我送行詩
#+END_VERSE
」¶

寄題彭思禹水明樓¶

#+BEGIN_VERSE
「　議郎詩眼發天藏咄嗟辦樓臨汝水遙知殘夜笙歌¶散月出東南人獨倚纖雲滅盡光下徹微波不興天¶著底忽驚白晝在軒窗試數游魚見鱗尾平生骯髒¶笑伊優官冷對人言少味但余清境得厭飫天應用
<pb:KR6q0193_J_005-0597b>¶此相償耳我當興發竟相覓一柺西風健行李登臨¶尚能為君賦要使江山增勝氣
#+END_VERSE
」¶

復次蔡元中韻¶

#+BEGIN_VERSE
「　江樓為誰構想見晴瓦碧夜讀樓中詩終疑筆五色¶氣方吞劉備和不以口擊麗如傲梁公正恐是花魄¶君才比西子果識天下白我句陋無鹽筆硯焚欲亟¶吾家大馮君酒酣頗自適書來誇壯觀盈紙濺醉墨¶初無萬錢念脫帽見禿筆時時及少年追逐寄夙昔¶誡勿效寶公清狂挑鏡尺
#+END_VERSE
」¶

次韻思禹思晦見寄二首¶

#+BEGIN_VERSE
「　新詩夜讀寒更盡兄弟盡容窺所蘊此詩未暇數奇¶趣談笑先看押難韻家在筠溪白石灘後堂分得玉¶千竿遙知華屋青燈夜想見對床風雨寒湘山曉學¶愁眉淺思歸憑高意凝遠貫珠妙語肯寄我暴富人¶驚呼北阮何時促詔紫宸對草制千言倚馬待才高¶合在明光宮忍令流落江湖外我漁意不在金鱗湘¶浦華亭一樣春苑頭佐舟未乾沒問法僧來寂寞濱¶古師政與人意合有問自應忘所荅一波纔動眾波¶隨光遍千燈無壞雜
#+END_VERSE
」¶

#+BEGIN_VERSE
「　多生垢習消磨盡一念定光空五蘊尚能弄筆戲題¶詩如鐘殷床有餘韻南臺煙靄隔重灘城廓遙應認¶剎竿湘西六月失三伏一枕窗風午簟寒年來懶復¶嫌山淺更欲移庵藏僻遠又思喧寂不相妨臥念當¶年三語阮鏡裏朱顏豈長對歲月去人寧少待是身¶已作夢幻觀肯復經營此身外議郎材志堪逆鱗笑¶談解生寒谷春會看為天作喉舌願聽高風淮海濱¶要知未必與世合載之詣世世不荅譬如瓶中有澠¶淄雖與世混終不雜
#+END_VERSE
」¶

戲廓然¶

#+BEGIN_VERSE
「　久不對睿語便覺牙頰強獨行谿山閒清鵠失群伴
<pb:KR6q0193_J_005-0597c>¶溫軟聞吳音攀翻忽東向試問識睿否客曰甚無恙¶但遭呂吳興拽手不少放欲使開笑齒說法人天上¶掉頭掣肘去不顧西興浪登舟翻然行萬眾皆目斷¶平生勇於道氣韻真邁往安肯逐兒輩低首投世網¶但恐呂望之追法薛廷望茶鹽以加之趁出白雲嶂¶要看呵佛祖瘦拳捉藜杖
#+END_VERSE
」¶

清臣先臣過余於龍安山出群公詩為示依天覺韻¶

#+BEGIN_VERSE
「　隨軒文字海異寶羅周遭忽見張公詩雪浪翻驚濤¶坐令千巖秋萬壑風怒號如君閱縉紳異材雜蓬蒿¶我公廊廟姿王室久勤勞只今天下望北斗太山高¶驗君平生術月脅窺秋毫嗟余人世外靈臺關鑰牢¶行將侶白鷗浩歌作遠逃已作華亭叟月明水一篙
#+END_VERSE
」¶

器之喜談禪縱橫迅辯…¶

#+BEGIN_VERSE
「　彭侯慣法戰機鋒吸西江衲子畏面目望見投矛鏦¶叢林真一害斯人喧此邦我雖耐矢石貌抗心已降¶霜鐘但摩挲豈敢施微撞時來奮棘髯劇談對閑窗¶初見搖心樹久則摧慢幢遂使澆薄態琢磨成敦厖¶吾志荷大法君欲插手扛從來內外護劉遠名亦雙¶斯道久破碎百孔而千瘡要當共補綴追配能與龐
#+END_VERSE
」¶

春去歌¶

#+BEGIN_VERSE
「　杏子生仁桃葉長西園日腳踰女墻墻陰嬌語誰家¶娘涼涼作隊來採桑玉纖拾礫抵翠羽鶯燕笑語殊¶不忙吳蠶睡起未成繭肺腸已作金絲光歸來遠山¶堆莫碧無端野李嬌春色辛夷花零愁更多熏骨真¶香無處覓
#+END_VERSE
」¶

贈雲道¶

#+BEGIN_VERSE
「　道人有奇骨野鶴在雞群十年江北南高蹤等浮雲¶朅來中國生紛埃涴衣裙西山遶漳水玉澗連石門
<pb:KR6q0193_J_005-0598a>¶中有唐朝寺禪誦度朝昏正當袖手去坐對柏子焚¶君看市朝閒凍螘環磨輪何當作高笑視世一虻蚊
#+END_VERSE
」¶

贈少府¶

#+BEGIN_VERSE
「　每欲一醉竟未嘗今朝杯翠如桄榔須臾耳熱仰天¶笑氣吞萬里駒方驤何從人閒有此客杜門忽見車¶軒昂興來對我弄絃索妙觀隨指追文王絕學子雲¶不汲汲頗許叔度能汪汪何當萬事付一笑臥看天¶雨雲飛翔
#+END_VERSE
」¶

次韻明應仲宗傳送供¶

#+BEGIN_VERSE
「　老住江上村隨分亦迎送陪堂一缽飯不得日日共¶唯無清淨福正坐失修種後身老湘龐惻然施心動¶妙語俱積香把玩廢吟諷才高氣駿特飛兔不受控¶且與洗妒慳何止愈頭痛吾聞佛事門同宗而異用¶甘贄打粥鍋應仲獨送供
#+END_VERSE
」¶

七月十三示阿慈¶

#+BEGIN_VERSE
「　寺已餘十僧田不登百數何以常乏食強半了租賦¶今年失布種正坐無牛具六月始分秧江流冒塍路¶水退秧陷泥經月已無雨枯根折龜兆瘦葉壓勃土¶鄰家飯早占我方質袍褲此生為口腹夢幻相煎煮¶阿慈佐井臼事眾耐辛苦今朝質且盡父子屹相覷¶頹然輒坐睡欠申久不語只箇甘露滅可質請持去
#+END_VERSE
」¶

予頃還自海外夏均父以襄陽別…¶

#+BEGIN_VERSE
「　一昨游京華壞裓變塵土思歸念雲山夜夢亦成趣¶故人驟登庸時時宿西府如鳥得所棲倦適忘飛去¶從中奇禍作失聲驚破釜三年王海南放意吐佳句¶歸來駭叢林冠巾呵佛祖突兀刺世眼所至遭背數¶夫子獨凜然高誼照寰宇哀憐欲收拾奮髯排眾怒¶豈惟子義世獨有孔文舉此恩無陳鮮歲月有今古
<pb:KR6q0193_J_005-0598b>¶朅來湘楚遊坐閱六寒暑今年中秋夕水宿青蘋渚¶誰持一紙書剝啄叩蓬戶呼燈得款識失床喜而舞¶開書有新詩喜事遽如許麗如春湖曉月映薔薇露¶筆力回春工彷彿識風度湘江三百里款段沿江路¶嶽色滿征鞍疾驅那敢顧朝來真見之了非夢時遇¶堂堂千人英要是幹國具龍蛇吁莫測涔蹄聊蹇寓¶道固有晦顯會看跨雲雨天下張荊州四海陳合浦¶當時寂寞濱皆獲陪杖屨今又從公游楚山更佳處¶詩成倚峿臺天風吹笑語
#+END_VERSE
」¶

次韻陳倅二首¶

#+BEGIN_VERSE
「　夢幻有貴賤譬如綿與蘆美惡俱一暖未易相賢愚¶我少懷毛髮倦禪輒逃儒投老加冠巾舞笏師道吾¶世事幾時畢雲山何處無何為聚落中滯留如賈胡¶溪聲替說法聚石為講徒拊手笑遠志甘為小草乎
#+END_VERSE
」¶

#+BEGIN_VERSE
「　霜清已高揭水清見游魚橘洲頹晚照屬玉行炯如¶我窮世不要老並湘江居君獨念故舊時時容借書¶我亦循陳跡驅莽如磨驢詩成輒自省璧月掛清虛
#+END_VERSE
」¶

余游侯伯壽思儒之閒久矣而未識季長…¶

#+BEGIN_VERSE
「　公家兄弟俱秀傑人言不減河東薛鳳皇鸑鷟雖見¶之聞有鵷雛更超絕周郎坐中見新作天葩奇芬眾¶口愕君看氣焰遮紳縉想見精神映臺閣我窮歲晚¶猶奔走小邑那知相邂后堂堂合置明光宮簿書堆¶中不宜有功名偶然耳是寄故應隨流坎而止且置¶袖中批誥手下簾絃歌聊爾耳此詩摹寫見標格晴¶湖無風照春色滄海遺珠果見之邵陽他日如彭澤
#+END_VERSE
」¶

季長見和甚工復韻荅之¶

#+BEGIN_VERSE
「　翰墨場中見奇傑行書半雜歐與薛此詩押韻如射¶鵰應弦而落人驚絕詞惟達意非有作公雖不怪傍¶人愕嗟余平生事苦吟吟筆今真為公閣渙然成文
<pb:KR6q0193_J_005-0598c>¶自湍走如水與風初邂后頎然綠髮映華裾人閒此¶客何從有我誦此生真一寄禪林枝穩容棲止敢將¶醜惡酬絕倡狗尾續貂堪笑耳坡谷淵源有風格光¶芒萬丈餘五色吾聞龍蛇所由生必也深山并大澤
#+END_VERSE
」¶

季長賞梅使侍兒歌作詩因次韻¶

#+BEGIN_VERSE
「　年來槁項皤須髮世眼憎嫌遭棧絕君獨照人如冰¶輪洗盡宿雲寒皎潔今日層樓空獨倚天高袞袞飛¶鴻滅掉頭哦此賞梅詩如對北窗香噴雪愛君語妙¶蛻塵埃道骨自能逃歲月玉兒豈是解清唱想見笑¶中呵手折嗅看應作小顰嬌關心不與年時別一懽¶紛然雲雨散落英滿地蛙聲歇可憐城郭都不知新¶詩一出人爭說和羹他日願如君長紅裊花歌壽闋
#+END_VERSE
」¶

次韻見贈¶

#+BEGIN_VERSE
「　樓鐘尚殷床密室僧定後窗風鳴摵摵黃落知榆柳¶蜘蛛忽墮絲燈花亦駢秀人從城郭歸村落聞夜嗾¶讀詩映檐月兩清俱頓有斯人太白豪醉裏詩千首¶要宜萬丁帶肘合黃金斗袖藏批誥手卻作僧扉扣¶玉堂未放君此物君家舊飽永仍父職人望亦天授¶懸知夜直清應念山中友莫以腕脫俊嘲我飯山瘦
#+END_VERSE
」¶

季長出示子蒼詩次其韻蓋子蒼見衡嶽圖而作也¶

#+BEGIN_VERSE
「　曉煙幻出千萬峰個中我曾如懶融天公亦妒飽清¶境戲推墮我塵網中人生萬境無不有道士寧知為¶老楓去年雪夜宿絕頂笑聲響落千巖風今年千巖¶在掌握煙雨又復分西東磨錢作鏡照千里必也高¶人非畫工季長胸中自丘壑吐辭便覺春無功韓侯¶玩世難共語精神滿腹仍疏通酒闌耳熱眩紅碧醉¶語撼子崔嵬胸遙知墮幘笑不荅但見玉頰回渦紅
#+END_VERSE
」¶

子偉約見過已而飲於城東但以詩來次韻¶

#+BEGIN_VERSE
「　一杯愁倡低眉峰不平萬事都消融嗟余分身處處
<pb:KR6q0193_J_005-0599a>¶有遙知到子談笑中平生蹤蹟亦可笑以醜見傳如¶癭楓而公才大置閑地正坐道骨合仙風頗聞少年¶類豪俠臂鷹走馬王城東爾來閉門看修竹藉甚但¶傳詩句工懶於能琴稽叔夜癡於戀酒王無功明朝¶此樂墮渺莽路隔關河魂夢通付子後堂以清夜料¶理絲竹圍酥胸曲音少誤即回顧笑看盃面微波紅
#+END_VERSE
」¶

季長出權生所畫嶽麓雪晴圖¶

#+BEGIN_VERSE
「　湘西今日雲生早嶽麓雪晴看愈好朱欄青瑣寄木¶杪下臨絕壑青松道知誰沙步泊漁舟舟中應容寂¶音老愛山誰復如君者一幅湘西和我畫分身亦欲¶看京華要使癡兒驚羽化
#+END_VERSE
」¶

季長盡室來長沙留一月乃還邵陽作是詩送之¶

#+BEGIN_VERSE
「　邵陽歸去知幾里萬頃斜陽渡湘水一葉扁舟共看¶山伯鸞德耀俱風味山中信宿不忍去班草松閒呼¶不起波心月出臥不知但愛松風吹醉耳朝來拾得¶浩蕩春雪英紅雨紛桃李大鐘橫撞山荅響遙知有¶寺藏層翠想見道人出迎客犀顱戢戢三千指王事¶得從方外樂佳處遲留固其理何當更和宿山詩要¶看雲泉生逸氣
#+END_VERSE
」¶

送季長之上都¶

#+BEGIN_VERSE
「　十年不踏黃塵路老盡歸心餘一縷因同夜語想京¶華歸心百尺游絲舉前年別我楚山邊解鞍班草弄¶雲泉今年送公古城北花發水流聞杜鵑眉閒秀色¶照春晚青雲故人紛滿眼門前車馬氣如雲知誰倒¶屣迎王粲行看腕脫供十吏玉堂風景非人世萬乘¶扣扉宮月斜夢驚呼燭度窗紗
#+END_VERSE
」¶

西湖寺逢子偉¶

#+BEGIN_VERSE
「　我行厭風埃日莫休逆旅疲坐捫蚤蝨呼童洗袍褲¶起尋古招提思與幽人晤忽覺華氣生乃與周郎遇
<pb:KR6q0193_J_005-0599b>¶笑談傾坐人我亦為停麈袖中出新詩貫珠穿妙語¶麗如花林風清甚空階雨坐令羈旅情掣肘棄余去¶太平疆場空英雄功業誤如君文武姿其可著閑處¶霸凌舊將軍月黑射猛虎夜歸逢醉尉頗復較勝負¶丈夫有用仝世態度今古何時紫泥書夜半搥門戶¶邊風吹塞塵千騎紅粧女橫槊賦新詩唾手取黠虜¶麒麟入圖畫佩劍撚白羽
#+END_VERSE
」¶

和曾逢原試茶連韻¶

#+BEGIN_VERSE
「　霜須瘴面豁齒牙門前小舟嘗自拏茅茨叢竹依壟¶畬君來游時方採茶傳呼部曲江路賒迎門顛倒披¶袈裟仙風照人虔敬加秀如春露濕蘭芽和如東風¶吹奇葩馬蹄歸路衝飛花青松轉壑登龍蛇路人聚¶觀不敢譁詩筒復肯來山家想見戟門兵衛遮湘江¶玉展無纖瑕但聞江空響釣車嗟予生計唯摝蝦安¶識醉墨翻側麻喜如小兒抱秋瓜宣和官焙囊絳紗¶見之美如癢初爬愛客自試懽無涯身世都忘是長¶沙院落日長蜂趁衙園林雨足鳴池蛙詩成句法規¶正邪細窺不容銖兩差逸群翰墨爭傳誇坡谷非子¶前身耶沅湘萬古一長嗟明年夜直趨東華應有佳¶句懷煙霞
#+END_VERSE
」¶

次韻曾嘉言試茶¶

#+BEGIN_VERSE
「　不嫌滯留湘水涯時作新詩誇露芽此篇醉墨翻龍¶蛇雷鎚雨雹飛塵沙開卷疾讀喜欲譁此郎真是能¶世家氣如橫槊萬騎遮妙如琢玉無玼瑕縉紳傳觀¶眾口誇矧余禿鬢纏袈裟崔嵬胸次書五車於人豈¶止一等加坐令應手開天葩不因筆端夢生花何時¶詞刃誅姦邪世途嗜好紛萬差風流掃地吁可嗟十¶年去國道路賒兩手未忍置所拏賈生豈欲從螾蝦¶淵明但愛談桑麻湘西有舍如藏蛙年來頗種東陵¶瓜愛君才宜踐清華妙年聲譽聞童牙君看愛客自
<pb:KR6q0193_J_005-0599c>¶煮茶紅粧聚觀爛朝霞撐突萬卷遭搜爬職宜蓮燭¶燒窗紗不宜槐笏趨早衙未甘終老勤山畬尚能見¶子昂霄耶想見霧窗煙縷斜
#+END_VERSE
」¶

次韻許叔溫賦龍學鐵杖歌¶

#+BEGIN_VERSE
「　君不見楚竹虛心勁如鐵上有娥英灑清血歲寒姿¶含悽愴情亂點餘花涴高節又不見南山紫藤亦清¶雅過頭標致宜老者一簪華髮烏角巾瘦拳扶之立¶松下何如我公蓄神物鏗然振之露風骨橫拈倒用¶驚老禪勁如紫藤節如竹個是雲門真正脈不學芭¶蕉空指月十方都在此杖頭視之不見纖毫隔說禪¶游戲時卓地魔外狐禪俱膽碎仙郎聞是旌陽孫文¶章自宜掌帝制從來詩句人爭說時出一篇尉衰薾¶此篇秀如望秋山奇峰自獻晴雲滅朅來酬唱已厭¶飫與公傾倒良有素豈惟但和鐵杖詩追從已辦登¶山屨
#+END_VERSE
」¶

復和荅之¶

#+BEGIN_VERSE
「　君不見功名欲致硯磨鐵桑公人閒駒汗血五季干¶戈爭奪中低摧幾不保臣節又不見相如賦工合騷¶雅九重偶有賞音者及見但為上林令斷國反在淄¶川下長笑兩事俱外物自憐不是封侯骨獨愛華亭¶百衲師小艇橫蓑一竿竹久住湘江諳水脈揭蓬慣¶看湘西月聞道公眠畫戟叢相尋長恨城闉隔去年¶卜居城北地客心每有悲笳碎慚愧詩筒走老兵病¶眼那容見新制老來情緒那忍說夙瘴乘之覺疲薾¶此生夢幻姑置之半掩殘經香篆滅湘中清境享已¶飫湘山多情尉心素年來更欲學睦州古寺閉門工¶織屨
#+END_VERSE
」¶

次韻題顒顒軒¶

#+BEGIN_VERSE
「　睡覺飛蚊繞鬢聲讀書偏愛小窗明梧陰滿地方隱¶几想見搜詩毛骨清誰教風鑒在人閒眉宇淵然如
<pb:KR6q0193_J_005-0600a>¶魯山指點虛無數歸雁摩挲香滑寫琅玕舊聞五色¶筆如椽平生醉裏傲羲軒登軒不解顒顒意幽鳥自¶啼華不言賈生憂鵬入其居子美亦遭牛酒污仙郎¶兵衛森畫戟風調特與前人殊杖屨相從年可忘不¶羞兼葭玉樹旁青眼特開浮世少白頭相逢故意長¶尚記垂髫秀發時神彩不異崔宗之此生流落天一¶角敢料長沙再見期
#+END_VERSE
」¶

贈別不愚首座¶

#+BEGIN_VERSE
「　道人貂蟬後骨面遠瞻視少年憎俗子竟以須髮毀¶形骸已變盡終不沒豪氣君看談笑時時復出奇偉¶湘西松下見班草問行李問儂歸何許披須開笑齒¶名山皆吾家況復生如寄意行吾車馳身止吾駕稅¶吾生天地閒大倉一稊米只今相會面寧知非寄耳¶思歸固偶然吾詩聊一戲
#+END_VERSE
」¶

題王路分容膝軒¶

#+BEGIN_VERSE
「　詩眼愛雲泉玉骨含富貴精神畫牒開怒威亦和氣¶材宜侍至尊廣殿儼劍履胡為簷隙閒僅止容膝耳¶譬如橫海鱣蛣屈見脊尾卷而為一髮寓此涔蹄水¶何當黑月夕戲逐風霆起懸知王氏軒又補湘中記
#+END_VERSE
」¶

次韻游石霜¶

#+BEGIN_VERSE
「　霜華舊游秋正深澗風落日寒蟬吟斂眸默數曾到¶處笑看碧煙浮水沉朅來大旆為山至山綰煙鬟三¶十二當時老宿契新豐坐令衲子如雲萃眼前無復¶見此公歎息叢林掃地空空餘樓殿出雲雨塗金閒¶碧光巖叢臥聽松風難比擬個中偈句誰宗旨賴公¶摹寫入新詩公不作詩山媿恥
#+END_VERSE
」¶

次韻登蘇仙絕頂¶

#+BEGIN_VERSE
「　平生合腰萬丁帶誰使天涯宿溪瀨曉驅部曲上香¶山路人如堵看飛蓋桂環卷舌嘯雲煙右轄風流是¶謫仙輞川草樹入畫圖此風頹落今追還散髮巖阿
<pb:KR6q0193_J_005-0600b>¶聊一快世議從來嗟迫隘為君戲語敵山光棘句鉤¶章窮嶮怪詩成便覺王公輕整頓道山歸去情子廉¶未必山林見市人中有安期生
#+END_VERSE
」¶

次韻謁子美祠堂¶

#+BEGIN_VERSE
「　心許房次律神交郭元振人品如奇峰橫秋聳孤峻¶筆陣工斫伐忠義見詞刃仕如上瀨船饒力挽不藎¶酒狂誇嚴武登高叫虞舜大愛淮南王甘作天廚擯¶死猶遭謗誣謂坐酒肉饉荒祠叢篠閒下瞰湘流浚¶夫子縛富貴高韻洗驕吝詩清如玉珮中節含溫潤¶並轡揖此老讓驅不肯進嗟予固瞠若卻立那敢瞬
#+END_VERSE
」¶

次韻雪中過武岡¶

#+BEGIN_VERSE
「　今年湘山三尺雪大松夜倒蒼崖冽曉驚誰推華藏¶界墮我坐前光不滅駝裘右丞鄣泥馬壯士甲趨花¶灑鐵空齋夜對故人榻妙語霏霏如鋸屑窗寒霧暗¶日生東恍疑珥筆明光宮蹁躚欲點朱藍袂一聲雲¶斧山玲瓏明年麥秋歌歲豐夜香橫目祠上穹太平¶無象天有道塞塵蠻雨長濛濛歸來笑臥北窗下侍¶兒簇花鬧清夜老尋清境幾成癖一觥滿引酬譏罵¶應思和月踏層冰快意暗驚夢猶怕詩成字字如貫¶珠乞與人閒不知價
#+END_VERSE
」¶

次韻連鼇亭¶

#+BEGIN_VERSE
「　危亭為誰小臨此一泓碧晴天戲投餌戢戢見尾脊¶而以鼇名之相顧愕坐客昔人醉魚海六鼇曾偶得¶歸來眉目閒津津有矜色安知華藏界持取等戲劇¶納之芥子中不見有迫窄巨細何足較未出是非域¶夫子忻然笑請以書屋壁
#+END_VERSE
」¶

同游雲蓋分題得雲字¶

#+BEGIN_VERSE
「　公才如天驥超絕氣逸群低摧簿書中一笑置勿論¶我如翦翎鶴俛啄窮朝昏生涯無窖子乞食嘗扣門¶但為口腹累乖隔如參辰此夕復何夕共宿湘山雲
<pb:KR6q0193_J_005-0600c>¶境清藏勝氣情高發幽欣天風吹笑語乞與人閒聞¶念公翰墨場少年策奇勳世味如嚼蠟喜著磨衲裙¶裴公師黃檗圓澤友李憕因法偶相逢則以法為親¶安知我與子夙昔非弟昆吾聞三生石曾歌舊精魂¶他年葛洪陂相尋定煩君先當理故事過山尋老仁¶要同夏口村發甕驚前身
#+END_VERSE
」¶

治中吳傅朋母夫人王逢原之女也…¶

#+BEGIN_VERSE
「　少節暮年名太重詔書致之堅不動當年捧檄良為¶親安知坐中有張奉茅容避雨依樹叢旁人夷踞渠¶獨恭朝來殺雞本供母從教床下拜林宗兩翁高行¶今誰繼吳侯作堂深措置鏡中勳業姑置之自廣其¶心養其志傳聞絕似廣陵公從來孟陶風味同未能¶侯門煩倒屐想見窗戶開青紅夫人年高視聽捷扶¶持不用如華妾十分金葉壽千齡笑看醉紅潮玉頰
#+END_VERSE
」¶
石門文字禪卷第五
<pb:KR6q0193_J_005-0601a>¶

