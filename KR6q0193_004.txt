# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 3
<pb:KR6q0193_SBCK_004-1a>
石門文字禪巻第四¶
　　　宋江西筠溪石門寺沙門釋德洪覺範著¶
門人覺慈編録　西眉東巖旌善堂校¶
　古詩
　¶　同敦素沈宗師登鍾山酌一人泉¶
鍾山對吾戸春曉開煙鬟白雲峯頂泉紺碧生微瀾¶
經年未一酌對客愧在顔兩翁亦超放瘦䇿容躋攀¶
大千寄一瞬境靜情亦閑是時天慘憺佳處多遺刪¶
立談共嘲謔豪氣破天慳臨川冰玉清風流繼東山¶
兹游適所願但恨無弓彎東陽丘壑姿癡絶膽亦頑
<pb:KR6q0193_SBCK_004-1b>
孤坐巉絶處掉頭不肯還天風吹笑語響落千嵓間¶
歸來數清境但覺毛骨寒從君乞秀句端爲刻斕斑
　　敦素坐誦公衮烏臼&KR0035;絶句嘆愛不巳¶其詩云
　　　三年逐客弄湘流華氣遮欄兩鬢秋秪有荒
　　　寒江上&KR0035;尚成詩句聚眉頭成此寄之
我不識公衮時時見醉墨愛其吐詞氣人品極英特¶
君看句中眼秀却天下白前軰風流盡尚復餘此客¶
世議隘不容道山歸未得三年謫湘楚妙語敵山色¶
歸來大江&KR0047;聲價長籍籍我亦不覊人夢境聊戲劇¶
要當徑尋君巳辦登山屐想見一秃翁攫攘吾軰側
<pb:KR6q0193_SBCK_004-2a>
　　提舉范公開軒面鍾山名曰寸碧索詩¶
湖山煙翠層千葉青蓮拆公家蓮菂間如眼不自覿¶
一登功名途富貴相追迫開軒延爽氣拄笏望秀色¶
鍾山盤萬丈雲破見尾脊殷勤度邑屋分此一寸碧¶
升空帶青小撑漢螺髻出我亦個中人登覽增眼力¶
知公寓逸想喧不礙岑寂給札令賦詩相顧愕坐客¶
愧無莫雲詞涴公雪色壁
　　次韻彦由見贈¶
華亭富文物最後機與雲妙年翰墨場唾手立竒勳¶
萬物鼻一堊馳掃數揮斤道人出塵者一見過所聞<md:KR6q0193_J_004-0592a>¶
<pb:KR6q0193_SBCK_004-2b>
置之緇衣林玉石宛自分能將霅溪晝解追青龍氲¶
超然勁高節冰雪看此君故應知見熟玉骨久受熏¶
天眼視浮俗爭奈空煎焚我尋住山侣識子呉江濆¶
人生各有適未易分黠嚚風物亦自私草木俱忻忻¶
何當斷岸塢賡歌蒼石垠我詩無傑句愧子才逸羣¶
此篇頗尚有句意雅而文把玩值清月林影白紛紛¶
高懷亦自放豈以我軰云君看功名事真如過耳蚊¶
行將挂社籍蓮沼開竒芬勞君讀此詩正如蕕與薫
　　與嘉父兄弟别於臨川復㑹毗陵¶
君家兄弟萬人傑何止才容誇兩絶憶昨江&KR0047;山盡
<pb:KR6q0193_SBCK_004-3a>
頭西津渡口曽相别君時慘然縗制中行將扶護歸¶
呉越我亦買舟還故山社燕秋鴻那忍説客中不覺¶
舟壑走邇來飄忽經嵗月毗陵那料又相逢喜君美¶
髯冰玉頰竹軒堆髻話臨川清論無窮如鋸屑意消¶
巳覺在秋鄉坐令五月失炎熱歸來喜甚不成寐起¶
歩空庭聽風葉念君姓名懸睿想呉江未可停舟楫¶
欲看騕&KR1602;付王良相鼎煩君爲調爕平生無求任所¶
見往往撩人面紅冽恃君猶作故人看此詩聊當名¶
紙謁
　　法雲同王敦素看東坡枯木
<pb:KR6q0193_SBCK_004-3b>
此翁胷次足江山萬象難逃筆端妙君看壁間耐凍¶
枝煙雨楂芽出談笑想當卻立䃲礴時醉魂但覺千¶
嵒曉恨翁&KR0035;間不&KR0030;我擁衲扶笻送飛鳥併作玄沙¶
息影圖禪齋長伴爐煙裊王郎自是玉堂人風流合¶
受鶯花繞何爲愛此枯痩枿嗜好果超凡子料爲君¶
援筆賦新詩詩成一笑塵寰小
　　送訥上人游西湖¶
西湖招提三百六佳處如春在眉目一畨雨過吞青¶
空萬頃無波鴨頭緑望湖樓閣獨自登煙霏向背攅¶
寒谷想見襄陽孟浩然此中有句不容續道人生長<md:KR6q0193_J_004-0592b>¶
<pb:KR6q0193_SBCK_004-4a>
西山阿骨清氣明韻抜俗久居京國厭塵土一夕歸¶
心俊如鵠明窻爲君研破硯落筆轉頭風雨速龍山¶
深處如定居就彼結隣容我卜
　　送僧游泗洲¶
濁流一千里快寫如建瓴解舟東灣橋晝夜不得停¶
忽驚萬頃碧一舉當眼青自推舴艋䆫出歩楊柳汀¶
精神覺蕭散鶴雛生翅翎僧伽坐閲世層崖登青㝠¶
生涯亦何有隨處懸盂瓶洗心依老宿湛意終殘經¶
囘頭大梁夢塵迹俱凋零余亦厭久客行趂東揚舲¶
㑹宿淮山陽話此遭熏蒸看君新句法霜刀新發硎
<pb:KR6q0193_SBCK_004-4b>
　　余過山谷時方睡覺且¶以所夢告余命賦詩因
　　　擬長吉作春夢謠
芭蕉莫寒心欲折宻燭華光清夜白春風吹夢正扶¶
搖　高墮落銀蟾穴青鸞睡穩雲委地桂葉初齊香¶
不　千門萬戸金碧開時時忽見如花妾心清别殿¶
聞　覺來殷枕哀怨聲月廊花影無人問金鴨香¶
消風
　　郭祐之太尉試新龍團索詩¶
政和官焙雨前貢蒼璧宻雲盤小鳳京華誰致建溪¶
春睿恩分賜君恩重緑楊院落春晝永碧砌飛花深
<pb:KR6q0193_SBCK_004-5a>
一寸門下賔朋還畢集碾聲驚破南窻夢高情愛客¶
手自試春霧脚縈雪花湧聚觀詩膽巳開張欲啜睡¶
魔先震恐我有僧中富貴緣此㑹風流真法供定花¶
磁盂何足道分嘗但欠纎纎捧七杯清風生兩腋月¶
脇澄魂誰與共戲將妙語敵甘寒詩成一弔盧仝塜
　　戒壇院東坡枯木張嘉夫妙墨¶童子告以僧不
　　　在不可見作此示汪履道
雪裏壁間枯木枝東坡戲作無聲詩霅川謫仙亦豪¶
放酒䦨爲吐煙雲詞閙傳秀色絶今古正如四月出¶
盆絲老僧遮護不許見&KR0251;門游客遭慢欺我來擬看<md:KR6q0193_J_004-0592c>¶
<pb:KR6q0193_SBCK_004-5b>
亦乘興興盡却還君勿嗤
　　次韻太學茂千之¶
君詩清絶若冰壷讀之六月失煩暑我雖好吟無逸¶
才空有千篇俗於土料君肺腸飽清秋馭風騎氣無¶
何游投毫欲和先噪吻詩源慳澀勞披搜吾廬題者¶
徧今古今古當以君爲優我今即死且無愧先生未¶
識真吾羞
　　蔡老有志好學識面于京師作此示之¶
道人西嶽來氣與秋爭曉讀書如壁月罅隙必委照¶
當從賢俊游運斤端得妙儻明句中眼王良控騕褭
<pb:KR6q0193_SBCK_004-6a>
嗟余老漸衰緑髮亦加少喜君解妙處見博而知要¶
録余一千篇正可付一笑同歸漳水垠乘月答清嘯¶
睡起山花開脱履萬事了
　　金陵呉思道居都城面城開軒名曰横翠作此
　　　贈之¶
醉穩琴無絃乃得琴中意詩髯軒無山而有看山味¶
青山隨意有那復問城市醉眼看雉堞便覺是横翠¶
因以名吾軒坐臥增爽氣春花解言語風松中宫徴¶
我來不能辨夕隂滿窻几頗怪靈鷲峯顛狂復飛至¶
清嘯呼白猨愧我非慧理戲題五字詩平淡出竒偉
<pb:KR6q0193_SBCK_004-6b>
君應意挑戰詎敢摩其壘大勝賦子虗誇詞託亡是
　　余將北游留海昬而餘祐禪者自靖安馳來覓
　　　詩¶
莫煙重山翠微風壯松悲吾爲五頂游税駕脩水湄¶
阿餘幽國來細路盤顛危褁飯夜兼程杖笠寒相追¶
入門一調笑如獲璧與珪問來何所欲雅意在詩詞¶
念余綠髮日不減子軰癡是中有何好迷著不自知¶
敗煤磨破硯凍筆時呵之詩成思掀豁熟讀忘倦疲¶
乃知少年病根蒂老未移雙林古禪宇檀越多孝慈¶
明年東游還買山縛茅茨市&KR0188;近易致紅飯熟夜炊<md:KR6q0193_J_004-0593a>¶
<pb:KR6q0193_SBCK_004-7a>
得飽即甘寢萬事付兒嬉子軰當從我林麓相追隨¶
十年何足道樂死以爲期
　　游薦福題淺沙泉¶
六月稻田龜兆坼十日愁霖潦翻室試來嵒下酌此¶
泉■寒一泓無減溢以杯浮之著沙石戲投鮒魚露¶
尾脊誰令空堦響環珮臥聽泠然心境寂詩成䆫戸¶
濕空翠便覺西山排闥入
　　獄中暴寒凍損呻吟¶
由心有癡愛癡愛乃有業因業疾病生痛此百骨節¶
聲相成呻吟齒頰空咬齕側眼看圜扉以手枕匣褉
<pb:KR6q0193_SBCK_004-7b>
觀此心無形安得有業結業結如空華病寧有枝葉¶
方作是念時顛倒想即滅心造古佛様路入法界轍¶
稽首甘露味銷此煩惱熱
　　御手委廉訪守貳監勘釗慶裕¶二十三日復收
　　　入禁將入獄憂無人供飯有銀一兩錢六百
　　　以付來勝甫勝甫曰此止可辦半月過此如
　　　何余黙計曰有官飰耳
出獄未兩月單身寄孤館别甑容搭餾酬以滌椀盞¶
那知復入獄親舊無半眼但餘半月粮何以供嵗晏¶
摩娑没柄杓准擬喫官飯來生空歛眉其室亦喟嘆
<pb:KR6q0193_SBCK_004-8a>
叢林明白老寰宇洪覺範所至神物護爾軰見不慣¶
我説此偈巳萬象俱稱賛
　　與黄六雷三¶
我覓應傭者忽得黄與雷結束頗精悍拱喏駭吾儕¶
從余今幾日臨事見肺懷立身守中直勿自無疑猜¶
爲奴不欺主乃是廊廟材何必弄筆語然後爲賢哉¶
紛紛貴與賤百年同一坏㢮擔坐亦汝萬事付浮埃
　　超然擕泉侍者來建康獄慰余甚喜作此¶
堂堂福德相凛凛龍象威天神護戒足山鳥曽巢衣¶
彌天並輿載清涼七帝師其徒今日榮渠心終笑之<md:KR6q0193_J_004-0593b>¶
<pb:KR6q0193_SBCK_004-8b>
一鉢游人間不言行四時胡爲肯至此驚定心愈疑¶
乃知明月淨曽不憎汚池異哉月㫄星隨逐相因依¶
群囚手加額雀息瞻梵儀吾亦失沉痾一笑歡解頥
　　次韻雲居詮上人有感¶
招&KR0618;坐多談近稍遵寡語仰嗟濁惡世友道終愧古¶
君獨淡無營誦經如布榖見人作白眼此意吾亦與¶
十年雲水間所至每同處舊游雖陳迹歷歷尚可數¶
更期秋風高結伴湘山去我生無寸長百事仍莽鹵¶
不知獨何修得與君軰伍無乃造物者不殺念癡魯¶
雲居無所爲粥飯聽鐘鼓不材獲飽暖此德荷佛祖
<pb:KR6q0193_SBCK_004-9a>
詩成自誇笑聞者亦驚顧巳決寡語隄事過乃知誤¶
畢卓臥甕邊謝琨挑隣女見之獨傲然真情人不怒¶
君能識此意吾語亦可恕
　　大圓庵主以九祖&KR0030;像遺作此謝之¶
大圓庵中亦何有但有草座枯藤枝朝來壁間亦圖¶
&KR0030;何從貌此寧馨兒髮光抹漆膚琢玉坐睡俛然方¶
拄頥當時兩脚不肯舉今雖有口如當時知誰逸想¶
寓此意必也高人非&KR0030;師我遭俗瞋坐多語坐客厭¶
處終不疑興來曵杖出門去路窮囘反無澗谿見之¶
心怍有愧色君以贈我聊鍼之亦知褊心當服韋命
<pb:KR6q0193_SBCK_004-9b>
車何必先鋒爲從今靖然痛堅捍正恐習氣時决隄¶
細看忽憶孔北海曽讀曹瞞禁酒詞
　　送凝上人¶
我生風韻無塵埃揚清激濁心不囘少年不忍混白¶
黒出言動輒爲身災突汀出岸水必拍喬木頴林風¶
必摧乃知此世要不免毁譽於吾何有哉君今欲脱¶
此等憂獻君一䇿真良謀人言白璧爲石頭唯唯慎¶
莫分劣優坐中亦復發一語衆將環視如&KR0311;讎此䇿¶
簡截君牢收飽食熟睡且隨流泛然四海無不可人¶
將愛與君同游
<pb:KR6q0193_SBCK_004-10a>
　　謝李商老伯仲見過¶
破屋如馬廐楚囚亦王尼名士連璧來下馬氣吐霓¶
論高玉屑鋸意妙雞駭犀君看八尺姿一尾抹萬蹄¶
弟昆清淨妍俱當藉金閨胡爲披白帢作隊趨塵泥¶
漏風駝止臥跨海鶻方棲何時對陛下道與稷卨齊¶
功成歸脩水春風雨一犂嗟余世不要所至值澗溪¶
願從諸郎游日渉長灌畦
　　别潜庵源禪師¶
寶公禁鎻尋常事形如聚墨非實然潜庵去眼十五¶
白再見敬仰加拳拳黄龍今代南陽老而公不減真
<pb:KR6q0193_SBCK_004-10b>
耽源眉須俱荒氣深穩幻滅都盡光渾圓公登八十¶
我纔半道義乃爾相忘年西山無時渡漳水洞壑儼¶
在眉目前祝公勿學亮座主興來徑往呼不旋
　　宿宣妙寺¶
衝虎困頓歸投枕眠爛熳夜晴霜月苦睡美不知旦¶
日高披曉緑萬事付衰&KR0180;百年炊黍久强半得憂患¶
起臨清淺流白髮不可揀此生終一壑形勝巳入眼¶
明年定來歸茅屋並崖瞰掩門無營爲一味工寢飯
　　次韻¶
我昔度瘴海夜浪光熳熳經旬困掀簸飲食借日旦
<pb:KR6q0193_SBCK_004-11a>
動輒值墻壁更覺歸心&KR0180;平生百念&KR0069;但有身爲患¶
臥看生與死兩者無可揀那知故園山秀色長在眼¶
愛此　洌崖中有山房瞰㑹當持老齒嚼此無沙飯
　　三月喜超然至次前韻¶
楊柳風蕭蕭芙蕖晴熳熳水閣試新涼披衣快清旦¶
幽居非養高一榻聊醫&KR0180;嘿觀四大空吾復有何患¶
上人超詣姿叢林得精揀勿嫌白兆村真是人天眼¶
穿雲得得來其他空非瞰遂爲信宿留與子同朝飯
　　謝忠子出山¶
道人棄家年最少毛骨稽山冰雪妙爲余遠出仙廬<md:KR6q0193_J_004-0594a>¶
<pb:KR6q0193_SBCK_004-11b>
峯雲晴水寒秋自曉&KR0012;風峭世鳳増擊高誼映人珠¶
自照嗟余苦遭夢幻纒龜囚蠶縛何時了明朝定向¶
舊廬歸想見盤空雲露小當期半夜立西風月中拾¶
取吹來嘯
　　示忠上人¶
啞羊苾芻紛作隊口吻遲鈍&KR0180;酬對猛公來自知足¶
天&KR0047;山爽氣増十倍爲公放意談海山神頎透出形¶
骸外八月中秋滋露華千嵓尺璧生光彩正當刻志¶
從爐峯看子穩騎元氣背
　　懷忠子
<pb:KR6q0193_SBCK_004-12a>
昏花委篝燈夜雨集梧井空房嚙飢䑕壞壁咽寒蚓¶
有生獨多艱念極淚殷枕親朋勢宜絶醜惡諱聞聽¶
棄遺等苦李零落如斷梗忠也新數面義巳到刎頸¶
願留廣推擠守護輕軀命逐臭寧有理嗜痂亦天性¶
人情骨肉離道義燕秦并相逢百憂中如熱啜甘冷¶
氣清秋潑山韻勝月夕鏡何時一丘壑擕子脱塵境¶
風林作清歗追歩千峯頂
　　次韻彭子長劉園見花¶
我昔海山度寒食雖有花看非故園今年寒食花又¶
見巳在故園疑夢魂虗弦䘮氣念前痛瘴面敢辭増
<pb:KR6q0193_SBCK_004-12b>
唾痕此生流落坐曠逹晩悔坦率加辛勤覺城老子¶
天乞我人品秀拔高摩雲定應分身在綘闕想見珮¶
璫裙褶纁君看翰墨吐秀句緑楊春重含朝暾䄂中¶
功名未暇探且復行樂追幽欣陋&KR0022;忽見洛陽面爲¶
誰扶頭清露翻殘春風日太醇釅發粧初罷爭迎門¶
豐肌忍調&KR0425;髓醫笑渦尚初紅朝温謫仙㸃筆風雨¶
疾少陵眼寒煙霧昏公獨寓之一戲耳寧用解語方¶
佐尊夜深秉燭花不睡飲到落月窺金盆情鍾耳&KR0044;¶
意一㸫賦詩遶紙風雷奔詩成我讀輒起舞自忘首¶
秃衣紲柈泠然馭風欲仙去引手便覺天可捫歸來<md:KR6q0193_J_004-0594b>¶
<pb:KR6q0193_SBCK_004-13a>
僵臥數屋角萬象困頓天不言
　　石門中秋同超然鑒忠清三子翫月¶
三年竄&KR0047;荒兩過中秋夕月不棄覊囚高義照罅隙¶
凛如寢雪霜但覺炎瘴失夢清不敢歸鯨浪濺天白¶
中原一轉首心折數弟嫉遙知亦念我看至玉輪側¶
有生窮至此甘作死生隔今年又中秋氣味如夙昔¶
筠溪遶茅蘆波影登几席危磴通石門高眺屢顧陟¶
空山夜氣升草木正蓊欎超然凛清癯可即不可及¶
華紛落無餘但見霜露實三子新間舊學問川増益¶
駿氣不受覊奔颿初伏櫪人生一大夢聚散兩戲劇
<pb:KR6q0193_SBCK_004-13b>
境豈妍鄙哉而心自&KR0047;北忽驚西樓高含光下注射¶
林葉動流永楯瓦粲佳色翩然歩脩徑杖履草露濕¶
地坐閴無人但聞蟲唧唧清境難抱石秀句爲收拾¶
明年當復和勝踐要綴續晴隂萬里同世路致欣戚¶
付與市朝人舉酒相歎息月雖黙不言涇渭視喧寂
　　見蔡儒效¶
一昨海外歸盡見故山侶夫子獨未見夢想識風度¶
今日復何日乃獲抵掌語猶疑是夢中驚定無所覩¶
欣然誦新詩句法雜今古初如渉微波沙石俯可數¶
忽驚鋒刃攢凛然爲毛竪可讀不可識森嚴開武庫
<pb:KR6q0193_SBCK_004-14a>
百態出俄頃春破賴綴補詞高殆天得那借江山助¶
人間有此客而使衣涴土君看綘闕姿矯不受控御¶
大言惷上商坐此得齟齬天公聊戲之一官良蹇寓¶
天風吹綠鬢醉眼蓋寰宇閻浮一漚耳是身等唾霧¶
功名付揶揄富貴我劇具道山弱水上凝睇隔煙雨¶
夜晴覺天多月好笑起舞引手挽醉袂恐騎紫雲去
　　余自太原還匡山道中逢澤上人與至海昏山
　　　店有作¶
凶衰不祥憂患變臥念余生真自厭向時衣裓識天¶
香朅來唾痕餘瘴面故人訶譏豈忍聞新交推擠不<md:KR6q0193_J_004-0594c>¶
<pb:KR6q0193_SBCK_004-14b>
容喘子獨心翔異衆人追逐&KR0047;來不辤遠重逢難取¶
夢中物一懽且喜身俱健忽憶&KR0047;荒海外時敢料北¶
山松下見鶯唇淸滑柳困頓醉人春色初醇釅莫涼¶
香霧滿村落軒包到榻眠山店我巳歸休萬事足但¶
餘老眼遮黄卷靜時頎紹痛誡我先須從此焚破硯¶
念子懷親渡大江枝葉行復登淮甸分擕一語有精¶
神行藏&KR0033;使珪無玷
　　十六夜示超然¶
山深久不晴領略三伏暑夜涼聞風泉疑作空堦雨¶
但覺紙窻明不知山月吐堦除偶獨立滿庭浩風露
<pb:KR6q0193_SBCK_004-15a>
室閒門未掩時有飛螢度餘生願俱子萬壑千巖處¶
艱難百憂中長恐此心負今宵復對榻樂事遽如許¶
地偏心亦遠喜俗憂自去風光如輞川窈窕辛夷塢¶
以短&KR0064;弟長正坐功名悞何如廬山隂一水斷世路¶
持遠兩鏡臨於中可無覩此詩若散緩熟讀有竒趣¶
便覺陶淵明彷彿見眉宇
　　瑜上人自靈石來求鳴玉軒詩㑹予斷作語復
　　　決隄作一首¶
道人去我久書問且不數聞余竄&KR0047;荒驚悸日枯削¶
安知跨大海往反如入郭譬如人弄潮覆却甚自若
<pb:KR6q0193_SBCK_004-15b>
旁多聚觀者縮項膽爲落僻居少過從閒庭墮鬭雀¶
手倦失輕紈扣門誰剝啄開闗忽見之但覺瘦矍鑠¶
立談慰良苦兀坐敘契闊誰持稻田衣包此剪翎鶴¶
遠來殊可念此意重山嶽悃愊見無華語論出稜角¶
爲余三日留頗覺解寂寞忽然欲歸去破裓不容捉¶
想見歷千峯細路如遺索相尋固自佳乞詩亦不惡¶
而余病多語方以黙爲藥寄聲靈石山詩當替余作¶
便覺鳴玉軒跳波驚夜壑
　　余所居寺前有&KR0047;澗澗下淺池¶每至其上未嘗
　　　不誦柳子厚&KR0047;澗詩又恨東坡不和乃和示
<pb:KR6q0193_SBCK_004-16a>
　　　超然
駮雲漏微日諸峯猨曉時飛檐寄木杪晴瓦暗差差¶
意行愛倉涼地坐休頓疲哀蟬尚泣露積水欲生漪¶
瘴痾餘睡色破裓老垂垂心事世途悞風神丘壑冝¶
高標誰對我白鳥深自知重來應邂后歸去不須期
　　追和帛道猷一首¶(并序)
　山隂帛道猷詩寄道一有相招之意曰連峯數千¶
　里脩竹帶平津雲過遠山翳風來梗荒榛茅茨隱¶
　不見鷄鳴知有人閑歩踐其徑處處見遺薪始知¶
　百世下亦有上皇民政和六年正月十日余巳定
<pb:KR6q0193_SBCK_004-16b>
　居九峯而超然輩皆在巳無所羡特味猷詩追繼¶
　其韻使諸子和之¶
永懷山隂老漱流味餘津幽尋見蘭叢蒼然出荆榛¶
便欲即之語忘其千嵗人歸休正吾志理順如析薪¶
夜舂博飯喫猶勝海&KR0047;民
　　次韻公弱寄胡强仲¶
念昔謫海&KR0047;路塵吹瘴風未即棄溝壑尚在拴索中¶
親朋半天下萬里不一逢髯胡豈有罪乃肯與我同¶
情親等昆弟使令惟西東時爲解我語道大自不容¶
邵陽雨中别涕淚落無從我伴有形影渠歸無僕僮
<pb:KR6q0193_SBCK_004-17a>
三年鍜百巧遂成瘖與聾今日復何日嶽寺聞樓鐘¶
聚觀迎萬指登睫排千峯黄衆天復見白骨肉巳重¶
髯雖未對面音問巳喜通夫子佐岣嶁有道如葛洪¶
筆力扛九鼎竒語出遽怱長篇春爭麗送我歸新豐¶
且約老&KR0047;嶽幅巾追痩笻拊手輒大笑此計隨虗空¶
山林當付我君事矦與公麒麟未易系健鶻那可籠
　　重陽後同鄒天錫登滕王閣¶
閑中過却重陽節江城風雨吹黄葉與君來游亦偶¶
然聚立西偏讀豐碣凭欄眼界得天多雨脚明邊飛¶
鳥滅西山向人亦傾倒犯雲爭來獻層疊未歸負負<md:KR6q0193_J_004-0595b>¶
<pb:KR6q0193_SBCK_004-17b>
無可言相視心知慚在頰㑹當却立雲生處縱望晴¶
江生雉堞尚喜淸游不屬人故作此詩相暖熱
　　次韻天錫提舉¶
擕僧登芙蓉想見綠雲徑天風吹笑語響落千巖靜¶
戲爲有聲&KR0030;&KR0030;此笑時興夙習嗟未除爲君起深定¶
蜜漬白芽薑辣在那攺性&KR0047;歸亦何有自負蘆圌柄¶
舊居懸水旁石室如仄磬行當洗過惡佛祖重皈命¶
念君别時語皎月破昏暝蠅頭錄君詩有懷時一詠
　　次韻呉提句重九¶
朝來多爽氣拄笏望西山看君此標致合在臺閣間
<pb:KR6q0193_SBCK_004-18a>
賴有宗之輩文字相往還遥知醉九日紅潮生玉顔¶
嗟予抱瘴痾古寺長閉闗亦復把霜蘂行嗅賞餘閑¶
琢詩償淸境索句常苦艱愛君吐雲詞端爲破天慳¶
氣勝起疲墮語妙鐫老頑正當作小字明䆫寫斕斑
　　勸學次徐師川韻¶
揭陽濵瘴海苦霧搏蠻煙自古無衣冠安得禮義傳¶
韓子見而歎豈是終棄捐選士得趙德講學與周旋¶
遂爲鄉里榮士慕舊而先却後三十載才者森排肩¶
東甌贅華夏西漢爲邊沿民俗號殷冨亦有佳林泉¶
黠者事商販朴者工力田自隋迄于唐稍知慕華軒
<pb:KR6q0193_SBCK_004-18b>
乃有歐陽主粹然而出焉古文有師法學問知淵源¶
其後賢者至雜遝盛中原至今號多士冨貴爭熏天¶
江&KR0047;佳麗地&KR0047;昌冨山川幽谷抱歐峯西山秀氣連¶
地靈祕竒運當有命世賢山輝玉韜石水媚珠懷淵¶
君看烏衣裏俊雅爭淸妍治朝開三舎精揀無遺篇¶
幸當勤燈火無忘臨簡編㑹看起白屋寧遭犯青錢¶
大當到三事小當歩八磚趙德歐陽生豈獨令居前¶
努力各自勵請視徐子言窮耕有惡嵗惰農無豐年¶
言小可喻大嵗晏冝勉旃
　　送文中北還<md:KR6q0193_J_004-0595c>¶
<pb:KR6q0193_SBCK_004-19a>
瘴海夜成焰鬼闗晝常隂柵廬餘百家間見椰子林¶
居人例推髻豹狼而衣襟語言不可讀&KR0115;目以意尋¶
居然不可解欲問返如瘖君持使者節風彩動雲岑¶
軒渠笑時語萬&KR0284;轉笙琴余方臥圜土跫然欣足音¶
相逢春脱手歸意不可擒便覺暮雨山掃空煙翠深¶
袍袴洗羊負項背逃芒針乃爾徑去亟翩翩出籠禽¶
津渡巳撾鼓高帆摩天心行矣勿作惡萬事付醉吟¶
當㑹西林下相對説如今
　　次韻彭子長僉判二首¶
我窮親舊絶君來殆天遣度闗一句妙不撥機自轉
<pb:KR6q0193_SBCK_004-19b>
令人意頹然盎如醉黎衍(黎人謂飲/酒爲衍也)新詩麗呉姬霧¶
鬢風前卷細看發豪放川犇驚地喘才高那可妬黙¶
念耳自反不禁數餘年三眠蠶欲繭思君誰與同月¶
度微雲淺
愁如羊公鶴氋氃費推遣心如旋磨驢日夜團圞轉¶
夫子爲譏訶譬説頗蔓衍愁心得少休忽作象鼻巻¶
出門無所詣地坐息疲喘路窮輒一笑興盡復囘反¶
風光聞布穀人家初煑繭倚藤望九峯層疊分濃淺
　　重㑹大方禪師¶
霜顱玉骨眉有稜孤風照人䖍敬增寒松撼空夜瑟
<pb:KR6q0193_SBCK_004-20a>
瑟古井吞秋波不興天柱峯前額加手一别十年彈¶
指久嗟予塵土化征衣愛君坐中舟壑走繩床爲拂¶
兩頭塵響答空巖笑語新人間何從得此客解令寒¶
谷夜生春
　　大方寺送祖超然見道林方等禪師¶
道林一身渾是德别來遙知頷髭白尚記山房夜語¶
時睡笑訶譏盡秋色黄龍開二甘露門靈源方等眞¶
弟昆道林眞珠撒羅帳昭黙霧豹方埋文鵞王自應¶
能擇乳飛黄頷得王良馭東風吹散嶽山雲道人明¶
日當歸去故人若問老垂垂爲言肘骨露麻衣赤頭<md:KR6q0193_J_004-0596a>¶
<pb:KR6q0193_SBCK_004-20b>
巳作齊眉雪自提風帽海山歸
　　義牯¶
快山山淺亦有虎時時妥尾過行路一豎地坐牧兩¶
牯以箠捶地不知顧虎搏豎如鷹搦兎兩牯來奔虎¶
棄去囘往荷庠挨老樹牯相喘視同守護虎竟不能¶
得此豎豎雖不救牯無負一村&KR0349;傳共鳴鼔而虎巳¶
逃不知處嗟乎異哉兩大武高義可與貫高伍令走¶
仁義名好古臨事眞情乃愧汝此事可信文公語爲¶
君落筆敏風雨
石門文字禪巻第四<md:KR6q0193_J_004-0596b>¶
<pb:KR6q0193_SBCK_004-21a>

