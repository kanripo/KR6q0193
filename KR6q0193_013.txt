# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 12

元正一日示阿慈¶
季真少儼三十嵗儼入新年五十三疑我滿懐揣佛¶
法解腰抖摟破裙衫大瞻終老同香火小朗平生共¶
石巖深炷罏香待清旦偶聞殘雪落髙杉
　　上元夜病起欲寫法華安樂行品無力呼阿慈
　　　為錄作此
<pb:KR6q0193_SBCK_013-1b>
重城車馬氣成霧隔水巖叢冷欲冰昨夜窺窓先有¶
月今宵對語偶無僧臘髙鶴骨柴崖露病起霜鬚逐¶
旋増欲寫寳書驚力乏阿慈能爲掃寒藤
　　上元後&KR0049;季長不至作此寄之¶
和風凍雨上元後斷岸橘洲春水生村寺獨歸江路¶
熟竹籬誰繫小舟横偶成詩句長哦罷謾折梅花一¶
嗅清想見連牀成夜語此篇先慰逺來情
　　夏日偶書¶
草樹扶踈夏簟清夢驚鬭雀墮空庭過墻雌竹已數¶
子出屋耄蕉終百齡雷後怒雲魚尾赤林梢剰水鴨
<pb:KR6q0193_SBCK_013-2a>
頭青都無伎倆酬閑寂謾搭伽棃自誦經
　　與忠子晚歩登臺有作¶
僧殘寺僻㳺人少草滿池塘筍過籬蘆橘帶酸春去¶
後榴花出葉雨晴時一年事辦秧齊徧連日江寒水¶
退遲偶上髙臺成逺眺兹㳺更得子追随
　　和人鴈字¶
劃然斜去和天曉夜火相驚事已虗春信寫來無欵¶
識東君胷次亦恢踈最難讀似成文蠧不亂行如水¶
上魚勿訝羲之筆神駿換鵞瘞鶴是臨書
　　大雪<md:KR6q0193_J_013-0633b>¶
<pb:KR6q0193_SBCK_013-2b>
今年未雪今日雪地逈眼新人不囂永巷掃除聞屐¶
響暮林翔集看鵶嬌韻髙雒下應難畫興發山隂未¶
覺遥想見茅齋已摧壓曲肱清夢到山椒
　　宣和四年十二月二十四日大雪珠禪客忽至¶
　　　渠以谷山退院來審是否作此示之
翻空漸宻呵不止刷我當門螺髻峯銀椀滿盛談類¶
墮徑松深覆示藏鋒因徒逃去寧知褊顯自何來不¶
見蹤獨擁衲衣成坐睡地罏瓶泣伴踈慵
　　題鹿苑虎岑堂¶
平生文彩照諸方暗谷行藏草木光要使叢林想髙
<pb:KR6q0193_SBCK_013-3a>
韻故將名字挂虗堂笑拈倚壁過頭杖閒坐當年折¶
脚牀進歩竿頭如不薦草深門徑未相妨
　　次韻湖山居士見過¶
平昔雲岑在懐抱而今懐抱在雲岑聞泉偶爾成詩¶
句班草相看坐木隂古鼎自然無俗韻朱絃真是有¶
遺音羊欣不肯踏城市背郭江村獨見尋
　　題使園眄柯亭¶
吏散東園勝踐多落花起舞鳥能歌故應毛穎曽同¶
泛不獨龍文慣自磨弄影風枝空掩冉困人天氣近¶
清和倚欄欲去猶囘首奈此霄晴月色何
<pb:KR6q0193_SBCK_013-3b>
　　題翠靄堂¶
虗簷碧瓦臨無地吐月吞風六月寒簾捲煙光揺户¶
牖雨餘嶽色墮闌干侍兒自炷真龍腦座客同分小¶
鳳團誰謂太平本無象規模堪入畫圗看
　　迎爽樓¶
危樓華構倚青冥巻盡晴嵐獨自登去鴈横斜紛㸃¶
㸃好峯青碧露層層勝㳺與客同清賞佳處題名在¶
翠筠凭檻不堪衰眼力&KR0049;船津渡見歸僧
　　送太淳長老住明教¶
三玄三要古難分劈破從教剔突崙父母未生前一<md:KR6q0193_J_013-0633c>¶
<pb:KR6q0193_SBCK_013-4a>
笑言詮不到處重論椎開臨濟百年意推出汾陽六¶
世孫何用老婆更饒舌暗中五色自成文
　　送英長老住石谿¶
三玄三要沉埋久正令重煩振此宗䧟虎機關須毒¶
手活人眼目貴藏鋒真誠莫負叢林志大願當追佛¶
祖風覆頂把茅休取相同安曽著老黄龍
　　次韻李方叔水宿¶
髙視世波増眼寒公如砥柱捍驚湍市中一虎成三¶
口醉裏扁舟過百灘佳處每煩詩句寫勝㳺宜作畫¶
圗看遙知二老相逢處拾得風前一笑懽
<pb:KR6q0193_SBCK_013-4b>
　　次韻曹彦清教授見寄¶
泮宫授道最馳名想見經筵玉麈横學問有源堪景¶
仰行藏無地受譏評門前江浪銀山攧醉裏詩篇錦¶
叚明逺宦不須嗟白眼只今臺閣半書生
　　胥啟道次韻見寄復和之¶
少年翰墨擅時名老愛江鄉翠巘横聞道異書常自¶
校近來佳句與誰評幽尋湘水映衣碧小寢晴窓潑¶
眼明寄我三詩争妙麗疑公曽夢筆花生
　　寄黄龍來道者¶
問訊黄龍來道者住山況味定何如齒牢未怯和沙
<pb:KR6q0193_SBCK_013-5a>
飯眼倦應嫌夾注書但見衣勝寒薜荔不妨心賽白¶
芙蕖都疑生近楂田市時覺淮南語未除
　　禪首座自海公化去見故舊未嘗忘¶追想悼嘆
　　　之情季真㳺北㳺大梁聞其病憂得書輙喜
　　　為人重鄉義久要不忘湘西時訪史資深亦
　　　或見尋此外閉門高臥耳宣和二年三月日
　　　風雨有懐其人戲書寄之
前時無際曽入夢近日真㳺又得書一味嵗寒甘淡¶
薄十分懽喜説鄉閭閑尋老儼臺南寺更過史髯湖¶
上居想見朝來閉深閤臥聽簷雨滴堦除
<pb:KR6q0193_SBCK_013-5b>
　　次韻閻資欽提舉東安道中¶
父老扶擕看使華那知勳業在咨嗟人生安得顔長¶
少嵗暮今驚日欲斜謾有清詩敏風雨空餘醉墨走¶
龍蛇應憐妙語如芝菌不吐青林吐臥槎
　　次韻逰福嚴寺¶
下臨煙雨凭危欄㳺客新辭禁從班露濕衣巾近雲¶
漢風吹笑語落人間曽聞詩律如彭澤想見風神似¶
魯山何日三人成品坐夜窓參論到更闌
　　次韻寧鄉道中¶
夾道傳呼部曲犇遥知秋色動吟䰟黄柑綠橘平蕪
<pb:KR6q0193_SBCK_013-6a>
路剰水殘山夕照村似鏡此心清自逈如雲往事去¶
無痕鐘聲有寺藏煙翠忽見林間窈窕門
　　次韻題雲峯齊雲閣¶
綠玉霜笻喜自提芒鞵初試得攀躋欲窮深谷一區¶
勝更上齊雲百級梯物外名山長好在人間樂事自¶
難齊遙知太息出山去一笑無人悟過谿
　　次韻題必照軒¶
曈曨曉日出蒼涼草木欣欣露葉光千里穠纎上眉¶
睫一區形勝發天藏有詩摹寫江山美無計遮欄嵗¶
月忙韻險暗驚才力短坐令毛穎秃鋒芒
<pb:KR6q0193_SBCK_013-6b>
　　宿資欽楚山堂¶
故人持節在三湘白首相逢話更長挂錫曽憐道林¶
寺擕衾來宿楚山堂意消忽覺風敲竹夢斷空驚月¶
轉廊常恨出門無所詣敢辭時此夜連牀
　　次韻資欽元府判見寄¶
茗盌閑窓不厭過暮年歸計定如何我思杖履㳺嵩¶
少公輩家山近洛河具茨功名關意少頴臯丘壑賦¶
情多二詩俱可鐫崖石乞與雲煙相蕩摩
　　次韻王覺之裕之承務二首¶
問法能來渾聖凡毗耶丈室未曽關解分鉢飯如摩<md:KR6q0193_J_013-0634b>¶
<pb:KR6q0193_SBCK_013-7a>
詰欲散天花欠阿蠻屬秥新詩追鮑謝抗行醉墨似¶
楊顔遥知穿市聽歸馭及我昏鵶落照間
兄弟令人眼倍明六經心醉㡬時醒韻高山嶽横南¶
極機妙鯤鵬化北溟麗句重逢天下白俊才今見海¶
東青數篇秀色凌千嶂來尉摧頽病掩扄
　　宣和五年四月十二日余館湘隂之興化¶徐質
　　　夫自土山來一昔夜語甚傾倒且日前嘗夢
　　　見東坡今復見子何清事相聨耶吾所居有
　　　亭名閑美嘗有白燕巢梁間屢見鶴翔舞於
　　　層霄嘱予為詩紀其事質夫大梁人賢而有
<pb:KR6q0193_SBCK_013-7b>
　　　文佳公子也
徐侯官舍土山邉頗為看書廢晝眠偶見畫梁巢雪¶
乙更驚雲漢舞胎僊致坡入夢殊堪紀與儼忘形亦¶
自賢聞道小亭時縦目江山信美似斜川
　　送丕上人歸黄檗¶
萬身馬鬛轉龍腰十里風聲捲海潮翠靄晴時飛畫¶
棟蒼崖斷處見朱橋老驚鄉井心空在説著巖叢意¶
已消慚愧東風知此恨夜來吹夢到山椒
　　同希先逰石鞏¶
良辰美景古難并且趂身閒稻雨晴鳥語猿歌留我
<pb:KR6q0193_SBCK_013-8a>
在水聲山色益人清得幽詩句聊題壁遇好峯巒即¶
住程囘首十年塵事裏與君今日夢䰟驚
　　題胥大夫欣欣堂¶
議郎粹和色無求繞屋江山秀氣浮弱栁嬌眠禽喚¶
起異花含笑草忘憂閉門不放青春去解榻長令佳¶
客留摹冩高情無好句謾横詩眼付冥捜
　　次韻嘉言機宜¶
幽尋野外興何如蠶市村囂憶故墟煮繭生涯春老¶
大餉田時節意蘇舒吹開麥浪南風至落盡花房小¶
雨餘暫借僧窓聊假寐夢驚身世兩蘧蘧
<pb:KR6q0193_SBCK_013-8b>
　　玉池禪師以紙衾見遺作此謝之¶
紙衾來自玉峯前旋坼封題一粲然便覺室廬増道¶
氣不憂風雨攪閑眠就牀堆疊明如雪引手模蘇軟¶
似綿擁被並罏和夢暖全勝白㲲紫茸氊
　　立秋日偶書¶
秋入紗厨夏簟空頽然痩坐一衰翁聲涼亂葉紅蕉¶
雨香暗分叢紫菊風清境净緣慚獨享幽懐佳句與¶
誰同平生垢習消磨盡只有文章氣吐虹
　　㳺太平古寺讀舊題用恵上人韻¶
歩盡長廊覺倦逰叢蕉出屋小軒幽壁間詩在紅埃
<pb:KR6q0193_SBCK_013-9a>
滿窓下香殘碧縷浮喜有繩牀容我借更因茗盌為¶
君留忽驚林杪湘山露誰作江天數筆秋
　　嵗窮僧衆米竭自往湘隂乞之舟載夜歸宿橋
　　　口寒甚未寢時侍者智觀坐而假寐作此詩
　　　有懐資欽提舉¶
老去生涯無窖子隔城荒寺到人稀嵗窮百里扣門¶
乞夜棹孤舟載米歸隅坐小僧寒附火聯拳羸㒒睡¶
和衣故人醉裏聞薌澤應背銀缸照翠幃
　　正月一日送璿維那之新昌乞¶
春水初生湘岸邉隂晴城郭上元前暖消積雪成簷
<pb:KR6q0193_SBCK_013-9b>
滴火烈殘香發篆煙念舊十年鄉井夢試新一首送¶
行篇翛然路入江南去想見歸時及杜鵑
　　二月二十一日奉陪季長逰嶽麓飯罷登法華
　　　臺賦此¶
法華臺上凭欄久吹鬢東風晚雨晴斷岸平横千雉¶
堞道林逺在一牛鳴喜飡水餅清明近開徧山茶杜¶
宇聲想見京塵遮便面應思擕手此中行
　　送興上人之歸宗¶
紫霄&KR0280;下鸞谿上幻出寳坊金碧開沃野不辭常自¶
獻暮雲無事解歸來永懐香火三生舊想見松風萬<md:KR6q0193_J_013-0635a>¶
<pb:KR6q0193_SBCK_013-10a>
壑哀阿上笑中如問我為言詩膽尚崔嵬
　　贈道禪者¶
大河巻浪雪翻風橋壓千艘臥彩虹岱嶽煙雲連絶¶
域北門樓閣礙層空浪㳺荆楚重湖外更在溈源疊¶
嶂中水餠槐芽動鄉思近來歸夢與誰同
　　周庭秀愛湘中山水之勝¶定居十餘年宣和五
　　　年夏五月忽思吴中别余於湘上作此送之
詞刃平生工斫伐探懐每欲取公侯朅來世事懶經¶
意醉看湘山不轉頭忽憶歸吴泛千里偶然盡室載¶
孤舟却將揮翰風雷手且釣華亭萬頃秋
<pb:KR6q0193_SBCK_013-10b>
　　題悟宗壁¶
到寺囘身望衆峯一堂踈快萬緣空槲林曲折通幽¶
徑蓮蕩凋零退晚紅師已灰心増夏臘我今霜鬢撒¶
秋風亦知旁舍多佳士香火他年願此同
　　過陵水縣補東坡遺二首¶
白沙翠竹並江流小縣炊煙晚雨收蒼蘚色侵盤馬¶
地稻花香入放衙樓過㕔客聚觀燈網趂市人歸旋¶
喚舟意適忽忘身是客語音無伴始生愁
　　夜歸示卓道人¶
心知家本住仇池傲倪人間老變衰兩鬢京塵初邂
<pb:KR6q0193_SBCK_013-11a>
逅一尊川語問歸期勸沽何處禽知我含笑誰家花¶
隔籬天水摹胡颶風作夜歸江路月相隨
　　雪詩¶
千巖雨雪黄昏後一室香燈一寢餘此夕鄉關入歸¶
夢明朝雲物記曽書地罏不獨聞瓶泣山果時驚落¶
屋除清境鼎來勞應接暮年生計未全踈
　　題王教授艇齋¶
宴居端若寄虗舟三峽詞源日倒流慣與衣冠㳺泮¶
水坐看圗史認瀛洲胷中耿耿觀瀾術物外悠悠渉¶
世謀莫謂縦横止容膝濟川林葉此中求
<pb:KR6q0193_SBCK_013-11b>
　　吾山風物如故園而甚僻余居月餘愛之將此
　　　卜居二首¶
此生於世已無求況有村原事事幽乞谷住山真素¶
志栽田博飯是良謀别坡筍蕨春兼採遶舍桑麻嵗¶
倍收强健自能營飽暖塵埃囘首謾悠悠
風物淳真似故丘茅茨結處自深幽竹西隣舍頗相¶
近客至須供良甚謀燈火夜窓衣自補豐登秋畒稻¶
重收安閒有此支餘嵗更欲驅馳亦謬悠
　　送楞嚴經珣維&KR0218;¶
尸羅清浄心清浄寄迹南臺亦偶然室掩香燈見行
<pb:KR6q0193_SBCK_013-12a>
道壁懸巾屨伴孤禪寳書獨欲煩君誦法力真期迨¶
我先細味此詩如實錄他年僧史定須編
　　謝嶽麓光老恵臨濟頂相¶
瘦骨孤標韻絶倫傳聞宗派出雲門收藏畫裏三玄¶
老分付湘中十世孫罵佛風神疑正怒打僧氣宇尚¶
驚羣能言滅却正法眼不負灘頭毒手恩
　　送珠上人泐潭拜塔¶
泐潭臥龍今不見空有遺珠留世間圎轉自然離鑛¶
穢光明聊復祕形山随師受嚫前身事披掌猶存此¶
日還言不走盤無影迹方知生死不相關
<pb:KR6q0193_SBCK_013-12b>
　　題龍王枯木堂¶
異種靈苗著四方謾將名字挂虚堂道林可惜昏嵐¶
掩枯木那知在處芳韶石曽聞傲煙瘴焦山今已飽¶
風霜陽陂且喜根株茂雪裏花開爛熳香
　　送海印奭老住東林¶
湘容嶽色中秋後古寺閑房小寢餘掃徑箒粘新落¶
葉開窓風掩讀殘書吹雲又作他山去種漆何時伴¶
我居洞上閑名猶在世未應容易與人除
　　余至清修别希一禪師津發如老媪扶女<md:KR6q0193_J_013-0635c>¶外車
　　　其義風可以起頽俗將發作此
<pb:KR6q0193_SBCK_013-13a>
驚風急雨中秋後囘首長沙杳靄間迎送初辭大藩¶
府逍遥來看小廬山故人情義千鈞重行客生涯一¶
葉閑明日旅亭勞晝夢孤峯標格不容攀
　　題壓波閣¶
雪玉在躬賢令尹江山約束入宏規驚波濺岸憑凌■¶
傑閣控雲彈壓之霧歛塵清閑縦目蜂争螘分想¶
當時&KR0022;人凖擬朱欄外安著他年惠愛碑
　　次韻賈令尹題裴公亭¶
獨凭危欄眼力窮當年勝踐想遺風歌喉雲杪殷餘¶
韻笑靨尊前發醉紅世相難逃朝夕改山容不老古
<pb:KR6q0193_SBCK_013-13b>
今同議郎筆力囘春色摹寫都藏畫牒中
　　余往漢上清修白鹿二老送至龍牙作此别之¶
因法相逢亦一時雲泉所至共娱嬉怪君追送不辤¶
逺知我従來未有期醖造離愁成獨笑欺凌秋色有¶
新詩閻浮掌上訶棃勒去住休纒愛見悲
　　雪夜至明教寄王路分舍人¶
雪夜山中還獨宿地罏深煗紙窓明百年有限身今¶
老一枕無求夢自清弟子分燈成保社故人持節頓¶
江城瘴痾踈快諸緣浄臥聽摧簷瀉竹聲
　　訪雙池老不遇其子覺先求詩為作此
<pb:KR6q0193_SBCK_013-14a>
芒鞵竹杖快新晴天逈㳺絲百尺輕沃若柔桑連野¶
綠烱如白鳥照溪明逢山有寺幽欣集對客開軒午¶
夢清曦竟未囘凭閣久忽聞髙栁子規聲
　　寂音泉¶
水靈有源不知處但見方沼供無窮俯波下看逺山¶
色卷霧忽驚清鏡空危亭快若望霜曉江岸
隂¶風宜呼此泉作檀越嵗致萬斛無凶豐
　　燈禪師出蜀住此山十年為作南食且約同住
　　　作此以贈¶
少年出蜀今耆艾十見襄陽浩蕩春山近京畿看愈<md:KR6q0193_J_013-0636a>¶
<pb:KR6q0193_SBCK_013-14b>
好食兼虜饌味尤真君今避世成深隠我欲移庵結¶
近隣相對無嫌太岑寂待添明月作三人
　　襄州亂後逢端州依上人¶
漢上相逢兵火後蒼顔華髪兩摧頽塵清霧歛閒身¶
在螘分蜂争一笑開志捍叢林山剔卓義規朋友玉¶
崔嵬瓦精决舌休皮相曽見淄州古佛來
　　和濟之通判日夜懐祖頴諸公¶
才高自是萬夫望語妙人疑錦繡腸新事驚嗟入詩¶
律故交契闊付凄傷開書想見湖山好他日懸知夜¶
語長獄屋豈能埋寳劔斗牛長覺射龍光
<pb:KR6q0193_SBCK_013-15a>
　　送勻上人謁蔡州使君¶
淮西氣宇蓋三軍絶似平原舊使君今日孤城獨堅¶
守疾風勁草昔傳聞龍蛇戲下唯呼姓翰墨場中亦¶
策勳想見棠隂談我處笑持茗盌辯如雲
　　寄盛羣玉¶
平生翰墨到精㣲盛氏諸郎最白眉氣訐曽窺豪士¶
賦初交先和野僧詩謾勞清夢思相識那料孤蹤晚¶
見知君看臨危用心處何殊晏子解驂時
　　十二月十八夜大雪注蓮經罷有僧來勸歸廬
　　　山僧去作此
<pb:KR6q0193_SBCK_013-15b>
煙凝生怕席簾開快煖偏宜榾柮柴夜久飢鼯嗅空¶
案夢驚鬭虎墮層崖優曇花偈餘殘紙薝蔔杯香自¶
滿齋折脚鐺安莫嫌穏地偏人懶遂幽懐
　　雪中¶
勢宻連空若推下随風起舞不容追門閑走犬無深¶
巷樹暗棲鴉有剰枝旋撥地罏通宿火却呵凍手寫¶
新詩軒窓秀發驚清晝萬壑春歸説向誰
　　再㑹莊徳祖大夫¶
平昔才名似孟宗暮年一鉢並巖叢交朋半在青雲¶
上意氣都消白眼中龎老尚餘靈照在伯鸞應許孟<md:KR6q0193_J_013-0636b>¶
<pb:KR6q0193_SBCK_013-16a>
光同君看張柬之為相不害荆州秃鬢翁
　　與蔡楊州¶
五馬東來數月間十州人物帖然安池邊芳草新吟¶
罷樓外遥山晝臥看鈴閣蠟煙秋色晚譙門銅漏夜¶
聲寒雖然自是雲林客猶把風流作話端
　　唐生能視手文乞詩戲贈之¶
草蕪門徑過從少那料秋來夜話同屋漏移牀時發¶
笑粥稠當飯巧扵窮我留癡絶傳身後君見平生似¶
掌中明日渡江應轉首數峯無語晚連空
　　贈麻城接待僧勝上人
<pb:KR6q0193_SBCK_013-16b>
綠髪凋零白業増住庵随分有規繩為分一邑人家¶
飯普供十方雲水僧掃徑客來圎笑靨開軒雲破露¶
寒層君看擊桶金牛手坐續山頭柏子燈
　　夏日同安示阿崇諸衲子¶
老眼朅來驚節物閑同諸子話江鄉試茶正要旋烘¶
盞煮餅且令深注湯忽憶海山飱荔子更思湘水劈¶
蓮房夏休便可車輪去菌簟秋肥趂及嘗
　　三月二十八日棗柏大士生辰六首¶
深觀諸佛刹&KR0218;際三世十方無遁形已盡凡情不顛¶
倒如除目翳自光明意俱大地山河䘮心與空花夢
<pb:KR6q0193_SBCK_013-17a>
幻生垂手遇緣擕法界美髯跣足散衣行
二天給侍慈忍象一虎槖經常寂光意處世間離生¶
滅夢中塵刼浪遮藏即真不必冠巾毁絶染何妨棗¶
柏嘗提起超情無比句夜來山雨落花香
青春徑去不小住天逈㳺絲増眼寒想見手提大千¶
界翛然身現一毛端若存情見智山隔但斷攀緣業¶
海乾面目分明今日是敢將棗柏薦盤飱
生死鶻崙無背面摩挲把玩久嗟咨悟明必藉戒定¶
慧随順差成老病衰浄意即空良顯決色身對現出¶
思惟千&KR1426;萬鍛知恩徳敢忘摩尼在鑛時
<pb:KR6q0193_SBCK_013-17b>
眼蓋人寰撚美髯年年相見晚春前摸蘇緣妄心俱¶
盡揩拭鮮陳念已圜指下琴方纔發越眉間毫相見¶
無邉㣲塵劫海依今住生死何勞較後先
一刹&KR0218;際入正受互參三世妙難思有情夢境依此¶
住無量劫海不移時任運行藏難掩覆随疑語黙出¶
思惟大哉無比金剛句世罕知之我獨知
　　十世觀音生辰六月二十六日二首¶
十世為僧皆姓楊死生㳺戲自隋唐鐵身自倒汝邪■¶
寫字無為我道場異迹著扵無量夀慈風不減普¶
昭王兩川顯化人皆識今日全身不揜藏
<pb:KR6q0193_SBCK_013-18a>
曇相禪師第二身蟬聮十世姓楊人女兄慧辯成勍■¶
弟子悲欣記夙因觧使邪迷知有佛自呼名字凛¶
如神平生接物多方便何似今朝一句親
　　蔡藏用生辰¶
非煙雲子釀新晴争看麒麟墮地行悉達已聞今日¶
誕優曇知復為誰榮已驚久視方瞳碧更覺藏年玉¶
骨清曽伴麻姑家法在願随風馭到蓬瀛
　　八月二十三日蔡元中生辰¶
纔過中秋今㡬日夜來海月上三更夢䰟傳得天書¶
至窓户俱明廐馬驚骨相終當為國器兒聲初已識
<pb:KR6q0193_SBCK_013-18b>
人英明年慶節山中友金屋憐君夜直清
　　劉彭年知縣生辰¶
清規懿徳古難陪秋盡民歌慶節來瑞應草餘雙葉¶
在優曇花適一枝開鶯嬌妙管傳佳句玉膩新粧獻¶
夀盃慈母千齡何所願早看賢子踐三台
　　中廬趙令生辰¶
孟夏南風草木薰民歌慶節喜傳聞今朝雪乙呈雙¶
瑞後夜冰輪滿九分材業牛刀試小邑家聲天派落¶
層雲吞舟豈久容涔足禁殿論思政要君
　　寄黄嗣深使君二首<md:KR6q0193_J_013-0637a>¶
<pb:KR6q0193_SBCK_013-19a>
江夏家聲世所聞無雙千頃典刑存肅嚴郡邑霜分¶
曉照映簮纓玉粹温樓逈峴雲供醉望夜晴漢月洗¶
吟䰟行將補衮調羮手却執元圭侍至尊
身世浮雲偶尚存白衣蒼狗與誰論夢中不記金門¶
宿醉裏曽看玉海翻尚有驚䰟纒瘴霧已甘華髪老¶
江賔枯荄欲藉陽和暖催發新來雨露恩
　　李道夫母挽辭¶
縉紳家法想清規平昔髙風此一時居約雲山夫有¶
道客陪房杜子無疑九原淚濕老萊袂千字碑傳幼¶
婦詞他日欲尋賢母墓北山松雨路人悲
<pb:KR6q0193_SBCK_013-19b>
　　鄧循道父挽辭二首¶
苦氷潔檗是行藏一節無求老更剛好在縉紳師儉¶
徳尚餘閭里説謙光隂功隠祕天應錄遺訓丁寧世¶
共傷勿謂不身嘗報施故應遺澤在諸郎
一生純徳無遺恨千字埋名有逸辭墓&KR0940;嫰泉誰種¶
玉書齋子硯自生芝音容已作終天痛嵗月真成㒺¶
極悲擁鼻功名知不免空將淚眼看風枝
　　代人上李龍圗并㢘使致語十首¶(後三首慈/及二子附)
　竊以引而不發射失中則反諸身安則慮危國雖¶
　治而不忘武顧將揖讓而就列當踏規矩而效能
<pb:KR6q0193_SBCK_013-20a>
　凜乎有櫜鞬之儀形望之入麒麟之圗畫白衣自¶
　表定三矢於天山錦㡌突前靡萬人扵沙漠自昔¶
　聞無雙之伎迄今見逸羣之材恭惟判府安撫龍¶
　圗忠孝傳家文章命世開畫㦸之幕府集珠履之¶
　鵷鴻英聲震扵九垓和氣浹於千里奉御㢘使大¶
　夫忠誠許國文武兼資冠縉紳之才能受廟堂之¶
　眷倚偃戈臥鼓屬疆場之久空講武開尊適郡庭¶
　之無事某等當結髪而工騎射要唾手而取功名¶
　幸對華筵敢呈口號¶
射圃閑亭酒半醺手柔弓燥氣超羣已驚百歩穿楊<md:KR6q0193_J_013-0637b>¶
<pb:KR6q0193_SBCK_013-20b>
綵㑹看雙鵰落塞雲且集旌旗森畫㦸未輸文字飲¶
金樽治朝文武須兼用萬夀稱觴祝至尊
太平無象樂年豐况值疆場久已空賔主獻酬成雅¶
集江山談笑助清風良辰美景開金斚緩帶輕裘控¶
角弓鼙鼓急催齊指目大侯的處中飛鴻
雨後園林花木新傳聞千騎出城闉異能未中侯中¶
鵠佳氣先浮盞面春畫鼓繡鞾筵奏曲紅粧細馬地¶
無塵長沙萬古民争説賔主人英伎絶倫
聞道長沙賢太守漆瞳玉頰照衡湘訟庭散後賔朋¶
集民瘼蘇來禮樂昌且展綺筵陪勝餞何須檀板閙
<pb:KR6q0193_SBCK_013-21a>
紅籹曉無探騎■邊檄願獻君王萬夀觴
細栁成隂花滿徑晚來鉦鼓導朱輪河東鸑鷟三英¶
傑天上麒麟兩俊人閑裏笑談清似玉盃中賢聖韻¶
如春引弓一箭驚穿札堵立懽聲快吏民
繡衣天使志澄清五馬賢侯見典刑公退鉦聲聞射¶
圃日高槐影覆閑庭共看酒螘浮瓊斚不廢花輪遶¶
畫屏銀燭紅紗侵夜色醉歸明月淡踈星
隴西家世到仍雲許國清忠蓋代聞有道風流賢太¶
守無雙才氣舊將軍整弦使者情和易承附諸郎藝¶
逸羣便好畫圗&KR0053;拾取要傳盛事滿湘濵
<pb:KR6q0193_SBCK_013-21b>
如雲旌騎照湘江千里農桑楚大邦中鵠才高今有¶
武射鵰伎巧古無雙錦袍雅稱黄金帶瓊液尤宜白¶
玉霜笑挽雕弓如滿月萬人驚懾已心䧏
無雙自昔擅家聲春色都還細栁營中的聊為萬人¶
傑飛觥要使百壺傾三湘父老傳風化十郡兒童識¶
姓名武緯文經俱不乏桑弧蓬矢見平生
畫鼔曉晴三擊罷如雲兵騎整全威俄聞畫角胡笳¶
斷忽覺華堂羽箭飛一百歩中精力巧數重圍内見¶
心機風流太守兼文武扶路争看踏月歸
　　代夏均甫宴人致語一首<md:KR6q0193_J_013-0637c>¶(并序)
<pb:KR6q0193_SBCK_013-22a>
　竊以帶分楚水流萬古之雲濤壁立峿臺上千尋¶
　之煙雨號稱雄文妙墨棲宿之地是亦詞人遷居¶
　感嘆之墟野逈天多塵清霧歛方羣木落盡之景¶
　望四山之蒼然送萬里獨歸之鞍慶一尊之偶爾¶
　恭惟某人碩大而徳貴魁礨而材高以忠義自結¶
　主知故姓名長簡睿想立於縉紳之上可謂萬人¶
　之英論於君臣之間亦曰千載之遇念故都之下¶
　吏寔恩館之陳人有一掬之歸心餘滿簮之華髪¶
　嗟孫寳曽為主簿容朋宣獨至後堂受知不減古¶
　人報徳尚慚今士敢陳末札少駐行旌玉人成帀
<pb:KR6q0193_SBCK_013-22b>
　座之花輪瓊液薦滿湘之春色相逢一笑不醉何¶
　歸¶
九齡風度照峿臺寔寢香凝畫㦸開歸國已傾天下¶
耳駐軒宜舉故人盃青天白日心常在附驥攀鱗志¶
未摧累足待公成相業更随風馭看蓬萊
石門文字禪巻第十三<md:KR6q0193_J_013-0638a>¶
<pb:KR6q0193_SBCK_014-1a>
石門文字禪巻第十四¶
　　　宋江西筠溪石門寺沙門釋德洪覺範著¶
　　　門人覺慈編錄　西眉東巖旌善堂校¶
　五言絶句¶
　　
