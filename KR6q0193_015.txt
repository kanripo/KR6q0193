# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 14

# SB1_1018-082.png
# page missing
<pb:KR6q0193_SBCK_015-1a>
# SB1_1018-083.png
滅笑把遺編篆縷斜
糞火但知黄獨美銀鈎那識紫泥新尚無心緒收寒¶
涕豈有工夫問俗人
痩行清坐老垂垂栗色伽梨取次披巖壑形骸雖可¶
畫烟霞痼疾不須醫
閑中不省嵗月改但見四山青又黄指客却随流水¶
去笑渠世路未全忘
車輪峯作碧螺旋不用招邀自滿軒等是世間無用¶
物故宜相對兩忘言
絶知名蹟能妨道正恐師承亦累人問法沙彌莫饒
<pb:KR6q0193_SBCK_015-1b>
舌百年逆旅要同塵
　　讀法華五首¶
在宅覓車猶是欲出門露坐始無依載行一獸無名¶
字但愛雪山香草肥
火宅縦横皆暗&KR0102;化城觸處是光明子争狂走欲方¶
熾寳所依然念不生
塔解聽經無兩耳佛稱全體有分身寳書讀罷驚清¶
晝葉葉花花總是春
慈和自是山林服知見長凝宴寢香要與如來同止¶
宿却須常拂法空牀
<pb:KR6q0193_SBCK_015-2a>
阿字義深當自讀般舟行苦與誰行人言成辨須三¶
世我欲圎成在此生
　　贈誦法華僧¶
生存異夢傳書鎮骨冷青蓮出瓦棺試看法華精進¶
力兩翁先已為開端
　　合妙齋二首¶
雨過東南月清亮意行深入碧蘿層露眠不管牛羊¶
踐我是鍾山無事僧
未饒拄杖挑山衲差勝袈裟褁草鞵吹面谷風衝虎¶
過歸來松雨撼空齋
<pb:KR6q0193_SBCK_015-2b>
　　讀大智度論¶
眼不自見寧見物去來不見寧見今萬物只今全體¶
露鏡裏有空無路尋
　　注十明論¶
了知無性滅無明空慧須從戒定生頻呼小玉元無¶
意只要檀郎認得聲
　　汾陽十智同真二首¶
十智同真面目全於中一智是根源如今要見汾陽¶
老劈破三玄作兩邉
十智同真選佛科汾陽佛法本無多愛心竭處尋真
<pb:KR6q0193_SBCK_015-3a>
智面目分明㑹也麽
　　袁州聞東坡歿於毗陵書精進寺壁三首¶
濁世肯留竟何意玉芙蓉出淤泥中誰謂秋來亦零¶
落病收衰淚泣西風
姓名自可磨千古文字收藏付六丁唾霧珠消君勿¶
笑夢囘比物鎮長靈
才踈意廣孔文舉身健長貧白樂天一代風流今已¶
矣三吴雲水固悠然
　　無盡居士以峡州天寧見邀作此辭免六首¶
吹毛用了急須磨鐵脊師兄舌太多祖佛命根俱截<md:KR6q0193_J_015-0642c>¶
<pb:KR6q0193_SBCK_015-3b>
斷笑中驚倒老維摩
維摩願力元無盡重現真州宰輔身舌本雷槌&KR1426;佛¶
祖筆端和氣活生民
四夷八蠻想風采竈婦乳兒知姓名寄語袖中調鼎¶
手未容扶杖獨經行
五達衢頭梵刹新著書來喚住山人折松慣掃和雲¶
石披衲難随沒馬塵
亦欲便随流水出重惟我法付王臣囘看坐睡横眠¶
處折脚鐺兒解笑人
龜毛索子衲僧寃闊角關西亦被穿小犢鼻頭無覓
<pb:KR6q0193_SBCK_015-4a>
處聽渠露地且閑眠
　　初到善谿慧照庵寄張無盡五首¶
明月洲頭一&KR0327;風暮雲滅盡水吞空倚笻笑語無人¶
問疑是西湖落夢中
山勒囘流作窟盤翠蘿綰帶結鴛鸞故應此境幽難¶
畫乞與庵僧自在看
形勝逈分千里逺地靈還受衆峯朝從來慶澤流無¶
盡異事先看繼八蕭
世辯不妨無骨舌好山難絆自由身從教折脚鐺兒¶
笑且欲南來識鳳麟
<pb:KR6q0193_SBCK_015-4b>
公有自然台輔望與民同樂亦同憂我慚雅思非支¶
遁亦伴東山爛熳㳺
　　無盡見和復次其韻五首¶
謾説毗耶問疾風主賔信手畫虚空争如快活月洲¶
老萬事収藏一笑中
窓外雲閒如去鶴門前山好似翔鸞此時更有疑情¶
在試借疑情面目看
一丘一壑思迢迢莫把山林較市朝江上相逢兩無¶
語夕陽衰草暮蕭蕭
公是睡龍今縮首我如江月且分身人間一戲成何<md:KR6q0193_J_015-0643a>¶
<pb:KR6q0193_SBCK_015-5a>
事塚外君看半臥麟
雖然無證復無修擈破虗空亦可憂欲識老龎端的¶
處飯餘摩腹且閒㳺
　　又次韻答之十首¶
金箆抉膜去重重露出當時晦昧空撥轉上頭關棙¶
子莫教更墮有無中
晚來妙語逼人寒逸氣翩翩棲鳳鸞珍重平生造物¶
手十分拈出與人看
擁衾睡美無人喚閑憶當年趂早朝今伴赤松聊卒¶
嵗後來功業付曹蕭
<pb:KR6q0193_SBCK_015-5b>
衆生煩惱亂如塵共現如來智智身自笑露腮狂寳¶
誌識公天上石麒麟
樓閣不勞彈指入衆魔相顧忽驚憂囘光却復思初¶
友從此南詢可罷㳺
此法從來妙莫窮何須癡坐學觀空劈開結角羅紋¶
處攝入圎伊三㸃中
法本無差須揀擇楚雞元不是青鸞當機一鏃三關¶
破覿體分明箭後看
雲林一塢正寥寥不把清閒負聖朝嵗晚追随真可¶
畫行人明日馬蕭蕭
<pb:KR6q0193_SBCK_015-6a>
我亦從來徹骨貧誰知徧界不藏身住山鈯斧勞&KR0053;¶
取不是青源衆獸麟
一笑相看萬事休公無榮辱我無憂挂名入社非難¶
事圎寂光中不厭游
　　孫侯見和復次韻五首¶
仙郎齒頬嚼松風吟處晴巒翠倚空佳句興來渾不¶
惜一時傾出錦囊中
我亦聞絃知雅曲松風聲不類鳴鸞相逢意氣須傾¶
寫一任旁人冷眼看
歷世興亡皆可數升平不復似今朝野居興味應無<md:KR6q0193_J_015-0643b>¶
<pb:KR6q0193_SBCK_015-6b>
限小字明窓拔二蕭
未展事功扶聖世幅巾林下且收身善谿廣坐看談¶
笑駿氣駸駸地上麟
我固浮雲輕俗眼君真萱草可忘憂婦翁一室藏沙¶
界興發時來把臂㳺
　　再和答師復五首¶
愛君道骨有仙風人品渾如月在空清論不窮霏鋸¶
屑故應雲夢吐胷中
牛渚笑中曽捉月道山歸去亦乗鸞人間尚有餘緣¶
在又把塵編倒摺看
<pb:KR6q0193_SBCK_015-7a>
吾道如山欲撼揺羣兒毀譽漫前朝冷看狂罵黄冠¶
奕却笑辛酸合爪蕭
有味新詩名不得正如仙爪為爬身此時風味無人¶
㑹想見麻姑擗脯麟
八瓊洞口桃花笑失却塵寰半世憂聞道客亭炊未¶
熟坐看凍蟻夢中㳺
　　天覺以雲庵畫像見寄謝之¶
老師面目無尋處藏在毗耶文室中乞與盤山狂弟¶
子背抛筋斗撒顛風
　　次天覺韻二首
<pb:KR6q0193_SBCK_015-7b>
欲振雲庵出格風直教魔界化成空此邦已属張無¶
盡二佛難同一化中
百千萬億恒沙佛正眼觀來總是空縱有毗耶方丈¶
子為渠權置睫眉中
　　余嘗問無盡居士曰往問悦公參素侍者有何
　　　言句¶無盡居士曰見悦説昔素問無為如何
　　　説悦擬開口素大笑悦當有省宣師為侍者
　　　余於叢林三見之矣政和元年又㑹于顯忠
　　　寺且欲歸江南作三偈送之
青山自在人情外白業空消&KR1558;土中嵗晚一帆江海<md:KR6q0193_J_015-0643c>¶
<pb:KR6q0193_SBCK_015-8a>
去羣飛争看刺天鴻
素公死後閑名在末後句如黄石書殺盡英雄人不¶
見子房兩眼似愁胡
無為兩字如何説開口知君病轉深試問舊時宣侍¶
者不言不語笑吟吟
　　次韻魯直寄靈源三首¶
一觥春色紅鱗動數筆海山青玉開耳熱浩歌無説¶
處却將佳句寫歸來
已作閉門稀識面千金争購暮年書空餘脩水連天¶
碧白鳥時來烱自如
<pb:KR6q0193_SBCK_015-8b>
閲世竟為蝸角事不妨閑作虎頭癡平生筆語難傳¶
處獨許靈源大士知
　　了翁謫亷欲置華嚴託余將來以六偈見寄其
　　　略曰杖頭多少閒田地挑取華嚴入嶺來次
　　　韻寄之¶
十方刹海毫端具一念交參無别路妙明廓徹不依¶
他當念無來亦無去
妙極玄㣲亦昧機須明句裏電光飛眼開做夢圭峯¶
老笑倒塩官百衲師
平生百事耳邉風儘聽人嘲詐啞聾跌著起來還一
<pb:KR6q0193_SBCK_015-9a>
笑何須半夜上孤峯
覻邏牛兒亦久如于今正好撫憐渠但能收放知時¶
節吒吒常教㫄屋廬
因法相逢一笑開俯看浮出過飛埃湘南嶺外休分¶
别圎寂光中共往來
根機饒我三千倍純熟輸君一百籌誰似夢中憂患¶
裏飯餘要睡即&KR0732;&KR0732;
　　寄華嚴居士三首¶
仰惟陛下實英主鑄印消印如沛公補天正賴女媧¶
手萬物吐氣思春風
<pb:KR6q0193_SBCK_015-9b>
文章日月不能老忠義姦邪膽自磨公能一念了萬¶
法奈此功名未放何
謝公捉鼻知不免整頓乾坤民望深勿嗔秃頭預世¶
事我是同時支道林
　　瑩中南歸至衡陽作六首寄之¶
囘鴈峯前醉眼醒臥看波影蘸空青起來一笛春風¶
晚萬里無雲月滿汀
醉裏南游亦偶然歸來客舍夢初圎袖中滄海煩傾¶
出要看毫端浪拍天
喧熱婆羅大火聚無厭足王刀鋸場聞道飽參俱透
<pb:KR6q0193_SBCK_015-10a>
過來尋初友見清涼
争道頭陀再應緣那知南畒不陳鮮君看提起超情¶
句馬得幡竿尾指天
禮拜起來無伎倆拈花笑裏有精神何如眼倦抛書¶
睡一枕雷霆撼四隣
笑看癡蠅遭唾涴絶憐香象截流過歸來兒女團圝¶
坐嬴得心如古井波
　　李光祖自了翁法窟來訪余於鍾山留十日¶方
　　　知鼻孔大頭向下既行作六首送之
應思靈鷲多年别來作鍾山十日留一句鶻崙難劈
<pb:KR6q0193_SBCK_015-10b>
破風泉松月夜堂幽
南畒頭陀施毒手北山道者起慈心解於糞掃堆頭¶
笑拾得茸穿穴鼻針
六根清淨精進力二熱消亡法供真舌本青蓮香不¶
歇色身三昩現塵塵
分身可集呈真偽寳塔能言透死生佛眼尚難窺向¶
背謾煩機巧並頭争
一切女人皆障道十分厚味最傷生登牀未敢期穿¶
屨見慢須防起現行
履稀痩處却知肥間物須防獄治之虎穴魔宫同止<md:KR6q0193_J_015-0644b>¶
<pb:KR6q0193_SBCK_015-11a>
住寒灰枯木是男兒
　　寄石頭志庵主¶
世途巇嶮鼻先酸折脚鐺尋穏處安誰見睡餘閑振¶
策松風吹耳夜濤寒
　　石頭庵主居南嶽僅三十年忽思還江南龍安
　　　作此寄之三首¶
厭看瀟湘萬頃山江南歸去臥龍安只將一味無求¶
法留與叢林作樣看
龍安聞説好巖叢痩坐孤行兩頬紅剰得清閑無著¶
處一時排遣笑吟中
<pb:KR6q0193_SBCK_015-11b>
閙中抛擲亦竒哉句裏藏身活路開生鐵心肝含笑¶
面不虗參見作家來
　　聞志公化悼之三首¶
去年曽陟白雲顛投老相逢亦偶然蟬蜕君今成貼¶
葉春蠶我已作三眠
生死已將同夜旦閑眠行樂不相妨遥知此日龍安¶
寺蛛網髙人夢蝶牀
捍裘未減春罏煖丈室偏宜道骨寒擺手便行呼不¶
應閑名在世試除看
　　次韻超然洞山二首
<pb:KR6q0193_SBCK_015-12a>
洞山正似鍾山塢慙愧新詩寫得真欲喚定林閑相¶
國要看清散岸綸巾
油然無定似雲閑今在江南盡處山膚寸顧吾真可¶
度竒峯如子未容攀
　　寄嶽麓禪師三首¶
數筆湘山衰眼力一犂春雨隔清談遥知穏靠蒲團¶
處碧篆香消柏子庵
飽參衲子一千指古格叢林二十年想見升堂提祖¶
令道容水雪照人天
湘南道價獨驚羣知是黄龍的骨孫本色住山何所<md:KR6q0193_J_015-0644c>¶
<pb:KR6q0193_SBCK_015-12b>
有白鷗春水自當門
　　示禪者¶
能囘箭鋒射自己方肯竿頭進歩行道得未生前一¶
句始信虗空解講經
　　書太平庵¶
興工願力經營地樓閣咄嗟金碧開滿院青春人不¶
管一庭蒼蘚客閑來
　　余將經行他山徳莊自邑中馳書作詩¶見留是
　　　夕胡彦通亦㑹二君于談達旦不寐明日霜
　　　重共讀蔡徳符兄弟所寄詩有懐其人五首
<pb:KR6q0193_SBCK_015-13a>
蹇驢尋我亦乗興秋潑空山煙翠時脱帽不知誰主¶
客一燈相對夜彈棊
風徑霜清拾墮薪野炊童子解經營翛然放著秋䆫¶
晚籬落凄清屋角晴
精麤一飽随緣去林壑諸方到處鄉去住了知無可¶
揀謾煩辭錦照人光
㫄舍潜夫十年舊㑹茶時復坐僧氊愛將夷甫雌黄¶
口解説定林文字禪
蔡家兄弟好兒郎骨秀同熏知見香好在緑楊隄上¶
路幅巾來往自相羊
<pb:KR6q0193_SBCK_015-13b>
　　上李大卿三首¶
臨濟三玄劈不開近來金鏁轉生苔喜公袖手通闗¶
棙同在靈山見佛來
與人寔法土難消道火何曽口被燒抛出秦時　轢¶
鑚突圝如斗兩頭揺
不犯鋒芒平正偏分明有語是無言尋思絶處一句¶
好咬破方知百味全
　　與韓子蒼六首¶
雖赴來機少異之箭鋒相直出思惟訥庵言下瞠雙¶
目孔子元來是仲尼
<pb:KR6q0193_SBCK_015-14a>
從來未悟不曾迷一見庵僧更不疑脱體現前無軃¶
避鼻頭向下少人知
盤珠走處無留影百計推尋摸意根酬汝欲心顛倒¶
見哆啝元不是無言
但識綱宗無寔法為君拈却眼中塵鴛鴦繡出從教¶
看莫把金針度與人
&KR0053;得訥庵末後句羅敷種性覺風流海壇馬子似驢¶
大失曉山童不褁頭
百年應盡便應盡坐脱立亡誇小兒酪出乳中無别¶
法死時何苦欲先知
<pb:KR6q0193_SBCK_015-14b>
　　寄道鄉居士三首¶
知有道鄉何處是個中歸路滑於苔萬機罷後見城¶
郭一念不生金鏁開
抽身世路﨑嶇處掣肘功名逼逐人勿謂老來無伎¶
倆絶蹤跡處解藏身
丹霞未見龐居士已有言詞滿四方何似他時親識¶
面未勞語黙强遮藏
　　謁凖禪師塔¶
同條生不同條死覿露全機誰後先一句鶻崙難劈¶
破一時乞與子孫傳
<pb:KR6q0193_SBCK_015-15a>
　　兩僧相繼而化有感二首¶
叢席凋零空歛眉争鋒唇吻鬭輕肥歎無老宿提綱¶
要時有亡僧為發機
賔朋鴛鷺門如市聲價靈延一世驚只有片時人看¶
好死生那解替人行
　　次韻誼叟¶
擇乳鵞王非鴨類影鞭良馬本龍媒正中妙叶無人¶
㑹句裏空驚法眼開
　　雪後寄荷塘幻住庵盲僧四首¶
靈光寂照神通藏意地經營幻住庵已喜眼根今現<md:KR6q0193_J_015-0645b>¶
<pb:KR6q0193_SBCK_015-15b>
證何妨要耳作同參
表裏洞然無量相晦明無計掩藏伊庵中但見人孤¶
坐門外從教事不知
荷塘寺後千竿玉折脚鐺中五合陳静裏笑看垂釣¶
者夜深方見把針人
簷日未通孤坐暖雪雲都放九峯青空堦夜滴聞鈴¶
響臥學荷塘耳誦經
　　送覺上人之洞山二首¶
正中妙叶諱當頭洞水從教向逆流唱起新豐舊時¶
曲要看躍浪鬭泥牛
<pb:KR6q0193_SBCK_015-16a>
八角通紅鐵彈丸衲僧未嚼齒先酸笑中抛擲尋常¶
事石火敲時著眼看
　　謝保福寄蜜¶
蜜脾新滿割山房都是諸花知見香味絶中邉深為¶
有待將無舌為君嘗
　　太平有老僧頃見大本禪師掩門久不出乃書
　　　其壁¶
跛脚阿師六世孫毗陵古寺獨闗門也知祖是陳尊¶
宿平昔高風宛尚存
　　宿慈祥室
<pb:KR6q0193_SBCK_015-16b>
行智慧心名解脱絶荆棘地號慈祥煙消火冷諸緣¶
盡憎愛化為平等光
　　撫州北景徳寺不見古畫第五尊羅漢¶
十八聲聞解倒根少叢林漢亂山門知他何處攞齋¶
去不見堂中第五尊
　　留題覺軒¶
自笑忍飢空畫餅誰期擊竹䘮全身休誇魏藥能起¶
死須信金塵解翳人
　　大風雪中廸吉老尋余鍾山二首¶
風聲巻地犇萬馬雪花連空若推下道人軒渠何所<md:KR6q0193_J_015-0645c>¶
<pb:KR6q0193_SBCK_015-17a>
來笑裏丹沙不知價
萬事信緣安樂法一身随分實頭禪不知影草聲前¶
句何似和衣粥後眠
　　背塵軒¶
思慮不及猶為物分别未忘都是夢阿難樹見竟難¶
分曹谿風幡元不動
　　次韻廓然送瑫上人¶
營辦勝緣真戲事臨平此偈亦逢場妙無影迹如龍¶
句應笑癡人戽夜塘
　　㳺南禪
<pb:KR6q0193_SBCK_015-17b>
智光廣大精進力化作人間釋梵宫我亦生涯無一¶
鉢伴公他日聽樓鐘
　　十生觀音生辰燒香偈示智俱¶
十世為僧生復死今朝生死不相干從來被眼常遮¶
蓋不信如今借汝看
　　題自肯庵¶
諸方説禪炙手熱此庵黙坐如冰冷美食不中飽人¶
飱他人不肯我自肯
　　與朱世英夜論玄沙香嚴雲庵宗㫖三首¶
子母俱忘脱體看纎毫纔動被渠瞞若非豎亞頂門
<pb:KR6q0193_SBCK_015-18a>
眼那辨紅罏㸃雪寒
言下百骸俱脱盡更無一法覆藏伊亡僧對面分明¶
看却是禪和眼搭癡
睡美春來常失曉日高衾暖懶翻身戲將古寺閑房¶
趣誇與閙中無事人
　　立上人北逰五頂南還畫文殊雲間之相<md:KR6q0193_J_015-0646a>¶余政
　　　和年秋逰翠巖立持以展洪崖橋上時山雲
　　　廓清萬峯劔立谿轉雷驚行人悚動忽瞻瑞
　　　相如見於岱嶽時余聞文殊為根本智智無
　　　不立豈獨現於五頂耶
<pb:KR6q0193_SBCK_015-18b>
稽首一切智成就譬如一月落萬水乃知洪崖橋上¶
看不離文殊一月體
　　題永安居士軒壁¶
謾説難酬彼上人上人言語未全真世間所有皆虗¶
幻何獨芭蕉可喻身
　　出山寄詮上人¶
孤笻冒雨出山去應與道人増笑聲永愧蕭蕭碧巖¶
下衲衣清散自經行
　　送一萬囘¶
當年随我出西州到處雲山共勝㳺那料秦淮烟雨
<pb:KR6q0193_SBCK_015-19a>
裏倚笻看子上孤舟
　　道逢南嶽太上人游京師戲贈其行¶
野外相逢一笑新十年峯頂臥雲人却將南楚登山¶
脚去踏東華沒馬塵
　　僧從事文字禪三首¶
中郎書異為忠孝右轄詩清付水雲林下一燈長到¶
曉此生眞復是知聞
一麟衆角失精彩尺璧千巖發耿光借面北人無四¶
目獨餘方寸是慈祥
三多授子文章法壊衲酬吾老大心簾卷暮涼烟翠
<pb:KR6q0193_SBCK_015-19b>
重一聲雲斧覺山深
　　金陵獄中謝人恵茶¶
寳公關鏁尋常事諗老家風氣味長十載故人情外¶
意一杯今日雨前香
　　随與珉秀七八衲子為辦寒具¶
幽人十月猶絺綌萬瓦霜清木葉號賴有西隣念衰¶
冷夜窓叢手辦衣袍
　　寄道夫三首¶
臥誦故交風雨散忽驚時序嵗時同遥知吏散無餘¶
事只有花枝遶郭紅
<pb:KR6q0193_SBCK_015-20a>
石渠天祿略上口長嘯簿書欺得人龍巻大身藏一¶
髪兒曹聊爾與相親
昭黙老禪最髙遁孤風聞説不容攀煩君倒用彭澤¶
印折簡招之應出山
　　㑹廣南因上人¶
我昔南㳺跨海還夢中常憶海邉山匡廬忽見山中¶
客果笑人間是夢間
　　超然在東華作此招之¶
芒鞋踏破成何事坐榻塵埋只汗顔齋鉢生涯唯澗¶
飲結茅終待老鍾山
<pb:KR6q0193_SBCK_015-20b>
　　時余適金陵定居定林超然將南歸從余㳺以
　　　為詩䜟也復次其韻¶
袖手對君増白業照溪嗟我減朱顔遥知嵗晚歸心¶
急不為江南臥看山
　　圎上人覓詩¶
平生百態不掛眼倚杖看雲慵解包湘水叢林多古¶
格何妨一鉢穏安巢
　　至邵州示胡强仲三首¶
平生厭飫水雲間老境優㳺剰得閑逺謫瘴鄉君勿¶
歎天教更看海南山
<pb:KR6q0193_SBCK_015-21a>
情緣不斷自消滅浮念欲生無起因多謝鍊磨金出¶
鑛敢辤枷鏁夢中身
盧能嶺上容君看彌勒樓前借汝觀成佛㨗途當舉¶
足不須平地致艱難
　　書資國寺壁¶
行藏獨許青山見議論猶容亂石聞勿謂衲盲貧勝¶
我谿分明月谷量雲
　　送圎監寺持鉢之邵陽¶
叢林職似驚羣鴈供給情如反哺烏梅蘂犯寒持鉢¶
去山茶出屋得歸無
<pb:KR6q0193_SBCK_015-21b>
　　贈欽上人¶
嫩日柔風春恰曉花光醉人濃可皛到山不必問老¶
師春色為儂都説了
　　與法䕶禪者¶
手抄禪林僧寳傳暗誦石門文字禪揀得湘西好三¶
角春風歸去弄雲泉
　　示觀上人¶
觀公短小精悍色試手來參五味禪挂起北䆫都㑹¶
取湘江雲水自連天
　　在百丈寄靈源禪師二首
<pb:KR6q0193_SBCK_015-22a>
暗中樹影平生意水底魚蹤病後機想見道容無住¶
著倚藤閑看暮雲歸
平昔追随骨海心暮年粥飯並叢林朅來萬事撩人¶
笑此去青山為我深
　　次韻兀翁¶
漁人寄語兀翁道出沒煙波各有由死見鑊湯如攧¶
浪愛魚心在未甘休
　　次韻空印逰山九首¶
法真有子是彌天派出南屏共一源魯鈍經旬陪夜¶
語浪持短綆汲深淵
<pb:KR6q0193_SBCK_015-22b>
危徑盤空一線㣲㳺人舉足已先疲大圎光透難遮¶
掩不學龍牙眼似眉
騰騰兀兀地行仙依約曽參蜆子禪古廟紙錢堆裏¶
睡從教嵗月自推遷
萬層翠巘玉崔嵬獨自凭闌日㡬囘知有芙蓉更深¶
秀振笻何幸獲追陪
凝佇殘陽眼力㣲孤雲偶伴野僧歸形容萬古溈山¶
色正賴晴嵐與夕暉
蟠龍不許在層淵一句全提賴發宣慚愧兒孫家法¶
在未施聲色透重玄
<pb:KR6q0193_SBCK_015-23a>
寳塔當煩妙語傳要令此地福人天個中已有全身¶
見何用分身徧大千
未言酬倡多佳句半月㳺山亦自賢我亦生涯無窖¶
子願陪香火餞餘年
大溈願力有誰同貫日精神吐白虹我酌軾公泉歎¶
息此源有盡水無窮
　　宗上人求偈之江南¶
川舌一從嘗虜饌山衣三載濕湘雲挑包又過江南¶
去鶗鴂遥知半路聞
　　送範上人乞食
<pb:KR6q0193_SBCK_015-23b>
衆魔不敵精進力萬行難過平等心持鉢莫辤穿聚¶
落道人随處是叢林
　　濟上人求偈二首¶
圎通搥碎牢闗後古鏡發光金石開穏坐龍安今七¶
日從教山路滑於苔
李珣骨巳成丘壟仲遜身猶占水雲扶策南來山滿¶
眼實頭鄉話與誰論
　　芭蕉¶
鳳尾争高照映人玉芽明㓗出埃塵也知欲救衆生¶
病共現如來智智身
<pb:KR6q0193_SBCK_015-24a>
　　次韻無諍見懐三首¶
韻傾痩字試烏絲苦語偏多别後思青巘君能容易¶
去白鷗愧我負幽期
數篙雲碧巻晴空無數巖花落醉紅滿袖東風踈雨¶
後却欣春露一甌同
老眼慵看讀過書十年心迹更誰於青松我欲追三¶
徑白髪誰令繼二䟽
　　三月二十日夢人持獼猴見贈乞詩口占¶
長臂幽姿要性靈寫經欣得爾添瓶不須睡著惺惺¶
著窓外聞人喚便應
<pb:KR6q0193_SBCK_015-24b>
　　三月二十三日心禪餉余新麪白蜜作二首¶
三月東荘新麥熟碾遲羅細玉塵香要看十字開籠¶
餅寄與庵頭老儼嘗
老儼年來百不忺最嫌苦淡不嫌甜蜜中有味中邊¶
絶莫笑山居世味添
　　與謙知藏二首¶
老爛叢林四十年平生跛挈但随緣未言親見雲居¶
老只識歸言亦自賢
諸方法席慵擡眼懶墯成羣妬忌深此老把茅如覆¶
頂却能努力捍叢林
<pb:KR6q0193_SBCK_015-25a>
　　木上人久游歸宗贈之二首¶
熏烝聞見有源流詩學寒谿老比丘勿訝談禪太文¶
彩從來虎穴不生彪
擕詩過我亦翛然百孔寒光壊衲穿日與廬山對酬¶
酢故應妙語嚼芳鮮
　　游跫然亭¶
道火何曽燒著口問透法身藏北斗當時我若見雲¶
門一杖打殺乞與狗
　　臨濟大師生辰¶
靖康二年四月十眼見耳聞信不及三玄三要都掲
<pb:KR6q0193_SBCK_015-25b>
開露出法身赤吉力
　瀟湘八景¶
　　山市晴嵐¶
朝霞散綺仗天容無際山嵐分外濃風土蕭條人跡¶
静林蹊花木自鮮穠
　　洞庭秋色¶
秋霽湖平徹底清滄浪隠映曜光輪寒光烱烱為誰¶
好倚岸凭欄興最清
　　江天暮雪¶
長空暝色黯隂雲六出飄花墮水濵萬境沉沉天籟<md:KR6q0193_J_015-0647c>¶
<pb:KR6q0193_SBCK_015-26a>
息溪翁忍凍獨垂綸
　　瀟湘夜雨¶
嶽麓甍簷蒼莽中蕭蕭江雨打船蓬一聲長笛人何¶
去蒻苙蓑衣宿葦叢
　　漁村落照¶
目斷青帘在水湄臨風漠漠映斜暉漁郎笑傲蘆花¶
裏乗興囘家何處歸
　　逺浦歸帆¶
水國煙光映夕暉誰家髣髴片帆歸翩翩鷗鷺西風¶
急凝盻滄洲眼力㣲
<pb:KR6q0193_SBCK_015-26b>
　　煙寺晚鐘¶
輕煙罩暮上黄昏殷殷踈鐘度逺村略彴横溪人迹¶
静幡竿縹緲挿山根
　　平沙落鴈¶
寂寞蒹葭亂晚風江波歛灔浸秋空横斜倦翼歸何¶
處一㸃漁燈杳靄中
石門文字禪巻第十五<md:KR6q0193_J_015-0648a>¶
<pb:KR6q0193_SBCK_015-27a>

