#-*- mode: mandoku-view; -*-
#+DATE: 2015-08-30 21:47:33.732410
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_015-0642a> 
#+PROPERTY: JUAN 15

 石門文字禪卷第十五¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

七言絕句一¶

讀古德傳八首¶

#+BEGIN_VERSE
「　閑房古寺陳尊宿對石談經生法師萬壑松風一軒¶月冷齋清夜想豐姿
#+END_VERSE
」¶

#+BEGIN_VERSE
「　石門塚木團雲雨偶愛車輪煙翠深火種刀耕期飽¶暖問心求法謾追尋
#+END_VERSE
」¶

#+BEGIN_VERSE
「　夜塚髑髏元是水客杯弓影竟非蛇箇中無地容生¶滅笑把遺編篆縷斜
#+END_VERSE
」¶

#+BEGIN_VERSE
「　糞火但知黃獨美銀鉤那識紫泥新尚無心緒收寒¶涕豈有工夫問俗人
#+END_VERSE
」¶

#+BEGIN_VERSE
「　瘦行清坐老垂垂栗色伽梨取次披巖壑形骸雖可¶畫煙霞痼疾不須醫
#+END_VERSE
」¶

#+BEGIN_VERSE
「　閑中不省歲月改但見四山青又黃指客卻隨流水¶去笑渠世路未全忘
#+END_VERSE
」¶

#+BEGIN_VERSE
「　車輪峰作碧螺旋不用招邀自滿軒等是世間無用¶物故宜相對兩忘言
#+END_VERSE
」¶

#+BEGIN_VERSE
「　絕知名蹟能妨道正恐師承亦累人問法沙彌莫饒¶舌百年逆旅要同塵
#+END_VERSE
」¶

讀法華五首¶

#+BEGIN_VERSE
「　在宅覓車猶是欲出門露坐始無依載行一獸無名¶字但愛雪山香草肥
#+END_VERSE
」¶

#+BEGIN_VERSE
「　火宅縱橫皆暗弊化城觸處是光明子爭狂走欲方¶熾寶所依然念不生
#+END_VERSE
」¶

#+BEGIN_VERSE
「　塔解聽經無兩耳佛稱全體有分身寶書讀罷驚清¶晝葉葉花花總是春
#+END_VERSE
」¶

#+BEGIN_VERSE
「　慈和自是山林服知見長凝宴寢香要與如來同止¶宿卻須常拂法空床
#+END_VERSE
」
<pb:KR6q0193_J_015-0642b>¶

#+BEGIN_VERSE
「　阿字義深當自讀般舟行苦與誰行人言成辦須三¶世我欲圓成在此生
#+END_VERSE
」¶

贈誦法華僧¶

#+BEGIN_VERSE
「　生存異夢傳書鎮骨冷青蓮出瓦棺試看法華精進¶力兩翁先已為開端
#+END_VERSE
」¶

合妙齋二首¶

#+BEGIN_VERSE
「　雨過東南月清亮意行深入碧蘿層露眠不管牛羊¶踐我是鍾山無事僧
#+END_VERSE
」¶

#+BEGIN_VERSE
「　未饒拄杖挑山衲差勝袈裟裹草鞋吹面谷風衝虎¶過歸來松雨撼空齋
#+END_VERSE
」¶

讀大智度論¶

#+BEGIN_VERSE
「　眼不自見寧見物去來不見寧見今萬物只今全體¶露鏡裏有空無路尋
#+END_VERSE
」¶

注十明論¶

#+BEGIN_VERSE
「　了知無性滅無明空慧須從戒定生頻呼小玉元無¶意只要檀郎認得聲
#+END_VERSE
」¶

汾陽十智同真二首¶

#+BEGIN_VERSE
「　十智同真面目全於中一智是根源如今要見汾陽¶老劈破三玄作兩邊
#+END_VERSE
」¶

#+BEGIN_VERSE
「　十智同真選佛科汾陽佛法本無多愛心竭處尋真¶智面目分明會也麼
#+END_VERSE
」¶

袁州聞東坡歿於毗陵書精進寺壁三首¶

#+BEGIN_VERSE
「　濁世肯留竟何意玉芙蓉出淤泥中誰謂秋來亦零¶落病收衰淚泣西風
#+END_VERSE
」¶

#+BEGIN_VERSE
「　姓名自可磨千古文字收藏付六丁唾霧珠消君勿¶笑夢回比物鎮長靈
#+END_VERSE
」¶

#+BEGIN_VERSE
「　才疏意廣孔文舉身健長貧白樂天一代風流今已¶矣三吳雲水固悠然
#+END_VERSE
」¶

無盡居士以峽州天寧見邀作此辭免六首¶

#+BEGIN_VERSE
「　吹毛用了急須磨鐵脊師兄舌太多祖佛命根俱截
<pb:KR6q0193_J_015-0642c>¶斷笑中驚倒老維摩
#+END_VERSE
」¶

#+BEGIN_VERSE
「　維摩願力元無盡重現真州宰輔身舌本雷槌烹佛¶祖筆端和氣活生民
#+END_VERSE
」¶

#+BEGIN_VERSE
「　四夷八蠻想風采灶婦乳兒知姓名寄語袖中調鼎¶手未容扶杖獨經行
#+END_VERSE
」¶

#+BEGIN_VERSE
「　五達衢頭梵剎新著書來喚住山人折松慣掃和雲¶石披衲難隨沒馬塵
#+END_VERSE
」¶

#+BEGIN_VERSE
「　亦欲便隨流水出重惟我法付王臣回看坐睡橫眠¶處折腳鐺兒解笑人
#+END_VERSE
」¶

#+BEGIN_VERSE
「　龜毛索子衲僧冤闊角關西亦被穿小犢鼻頭無覓¶處聽渠露地且閑眠
#+END_VERSE
」¶

初到善谿慧照庵寄張無盡五首¶

#+BEGIN_VERSE
「　明月洲頭一笛風暮雲滅盡水吞空倚笻笑語無人¶問疑是西湖落夢中
#+END_VERSE
」¶

#+BEGIN_VERSE
「　山勒回流作窟盤翠蘿綰帶結鴛鸞故應此境幽難¶畫乞與庵僧自在看
#+END_VERSE
」¶

#+BEGIN_VERSE
「　形勝迥分千里遠地靈還受眾峰朝從來慶澤流無¶盡異事先看繼八蕭
#+END_VERSE
」¶

#+BEGIN_VERSE
「　世辯不妨無骨舌好山難絆自由身從教折腳鐺兒¶笑且欲南來識鳳麟
#+END_VERSE
」¶

#+BEGIN_VERSE
「　公有自然台輔望與民同樂亦同憂我慚雅思非支¶遁亦伴東山爛熳游
#+END_VERSE
」¶

無盡見和復次其韻五首¶

#+BEGIN_VERSE
「　謾說毗耶問疾風主賓信手畫虛空爭如快活月洲¶老萬事收藏一笑中
#+END_VERSE
」¶

#+BEGIN_VERSE
「　窗外雲閒如去鶴門前山好似翔鸞此時更有疑情¶在試借疑情面目看
#+END_VERSE
」¶

#+BEGIN_VERSE
「　一丘一壑思迢迢莫把山林較市朝江上相逢兩無¶語夕陽衰草暮蕭蕭
#+END_VERSE
」¶

#+BEGIN_VERSE
「　公是睡龍今縮首我如江月且分身人間一戲成何
<pb:KR6q0193_J_015-0643a>¶事塚外君看半臥麟
#+END_VERSE
」¶

#+BEGIN_VERSE
「　雖然無證復無修撲破虛空亦可憂欲識老龐端的¶處飯餘摩腹且閒游
#+END_VERSE
」¶

又次韻答之十首¶

#+BEGIN_VERSE
「　金篦抉膜去重重露出當時晦昧空撥轉上頭關捩¶子莫教更墮有無中
#+END_VERSE
」¶

#+BEGIN_VERSE
「　晚來妙語逼人寒逸氣翩翩棲鳳鸞珍重平生造物¶手十分拈出與人看
#+END_VERSE
」¶

#+BEGIN_VERSE
「　擁衾睡美無人喚閑憶當年趁早朝今伴赤松聊卒¶歲後來功業付曹蕭
#+END_VERSE
」¶

#+BEGIN_VERSE
「　眾生煩惱亂如塵共現如來智智身自笑露腮狂寶¶誌識公天上石麒麟
#+END_VERSE
」¶

#+BEGIN_VERSE
「　樓閣不勞彈指入眾魔相顧忽驚憂回光卻復思初¶友從此南詢可罷游
#+END_VERSE
」¶

#+BEGIN_VERSE
「　此法從來妙莫窮何須癡坐學觀空劈開結角羅紋¶處攝入圓伊三點中
#+END_VERSE
」¶

#+BEGIN_VERSE
「　法本無差須揀擇楚雞元不是青鸞當機一鏃三關¶破覿體分明箭後看
#+END_VERSE
」¶

#+BEGIN_VERSE
「　雲林一塢正寥寥不把清閒負聖朝歲晚追隨真可¶畫行人明日馬蕭蕭
#+END_VERSE
」¶

#+BEGIN_VERSE
「　我亦從來徹骨貧誰知遍界不藏身住山鈯斧勞收¶取不是青源眾獸麟
#+END_VERSE
」¶

#+BEGIN_VERSE
「　一笑相看萬事休公無榮辱我無憂挂名入社非難¶事圓寂光中不厭游
#+END_VERSE
」¶

孫侯見和復次韻五首¶

#+BEGIN_VERSE
「　仙郎齒頰嚼松風吟處晴巒翠倚空佳句興來渾不¶惜一時傾出錦囊中
#+END_VERSE
」¶

#+BEGIN_VERSE
「　我亦聞絃知雅曲松風聲不類鳴鸞相逢意氣須傾¶寫一任旁人冷眼看
#+END_VERSE
」¶

#+BEGIN_VERSE
「　歷世興亡皆可數升平不復似今朝野居興味應無
<pb:KR6q0193_J_015-0643b>¶限小字明窗拔二蕭
#+END_VERSE
」¶

#+BEGIN_VERSE
「　未展事功扶聖世幅巾林下且收身善谿廣坐看談¶笑駿氣駸駸地上麟
#+END_VERSE
」¶

#+BEGIN_VERSE
「　我固浮雲輕俗眼君真萱草可忘憂婦翁一室藏沙¶界興發時來把臂游
#+END_VERSE
」¶

再和答師復五首¶

#+BEGIN_VERSE
「　愛君道骨有仙風人品渾如月在空清論不窮霏鋸¶屑故應雲夢吐胸中
#+END_VERSE
」¶

#+BEGIN_VERSE
「　牛渚笑中曾捉月道山歸去亦乘鸞人間尚有餘緣¶在又把塵編倒摺看
#+END_VERSE
」¶

#+BEGIN_VERSE
「　吾道如山欲撼搖群兒毀譽漫前朝冷看狂罵黃冠¶奕卻笑辛酸合爪蕭
#+END_VERSE
」¶

#+BEGIN_VERSE
「　有味新詩名不得正如仙爪為爬身此時風味無人¶會想見麻姑擗脯麟
#+END_VERSE
」¶

#+BEGIN_VERSE
「　八瓊洞口桃花笑失卻塵寰半世憂聞道客亭炊未¶熟坐看凍蟻夢中游
#+END_VERSE
」¶

天覺以雲庵畫像見寄謝之¶

#+BEGIN_VERSE
「　老師面目無尋處藏在毗耶丈室中乞與盤山狂弟¶子背拋筋斗撒顛風
#+END_VERSE
」¶

次天覺韻二首¶

#+BEGIN_VERSE
「　欲振雲庵出格風直教魔界化成空此邦已屬張無¶盡二佛難同一化中
#+END_VERSE
」¶

#+BEGIN_VERSE
「　百千萬億恒沙佛正眼觀來總是空縱有毗耶方丈¶子為渠權置睫眉中
#+END_VERSE
」¶

余嘗問無盡居士曰往問悅公參素侍者有何言句…¶

#+BEGIN_VERSE
「　青山自在人情外白業空消𡋯土中歲晚一帆江海
<pb:KR6q0193_J_015-0643c>¶去群飛爭看刺天鴻
#+END_VERSE
」¶

#+BEGIN_VERSE
「　素公死後閑名在末後句如黃石書殺盡英雄人不¶見子房兩眼似愁胡
#+END_VERSE
」¶

#+BEGIN_VERSE
「　無為兩字如何說開口知君病轉深試問舊時宣侍¶者不言不語笑吟吟
#+END_VERSE
」¶

次韻魯直寄靈源三首¶

#+BEGIN_VERSE
「　一觥春色紅鱗動數筆海山青玉開耳熱浩歌無說¶處卻將佳句寫歸來
#+END_VERSE
」¶

#+BEGIN_VERSE
「　已作閉門稀識面千金爭購暮年書空餘脩水連天¶碧白鳥時來炯自如
#+END_VERSE
」¶

#+BEGIN_VERSE
「　閱世竟為蝸角事不妨閑作虎頭癡平生筆語難傳¶處獨許靈源大士知
#+END_VERSE
」¶

了翁謫廉欲置華嚴託余將來以六偈見寄其略曰杖頭多少閒田地挑取華嚴入嶺來次韻寄之¶

#+BEGIN_VERSE
「　十方剎海毫端具一念交參無別路妙明廓徹不依¶他當念無來亦無去
#+END_VERSE
」¶

#+BEGIN_VERSE
「　妙極玄微亦昧機須明句裏電光飛眼開做夢圭峰¶老笑倒鹽官百衲師
#+END_VERSE
」¶

#+BEGIN_VERSE
「　平生百事耳邊風儘聽人嘲詐啞聾跌著起來還一¶笑何須半夜上孤峰
#+END_VERSE
」¶

#+BEGIN_VERSE
「　覷邏牛兒亦久如于今正好撫憐渠但能收放知時¶節吒吒常教旁屋廬
#+END_VERSE
」¶

#+BEGIN_VERSE
「　因法相逢一笑開俯看浮出過飛埃湘南嶺外休分¶別圓寂光中共往來
#+END_VERSE
」¶

#+BEGIN_VERSE
「　根機饒我三千倍純熟輸君一百籌誰似夢中憂患¶裏飯餘要睡即齁齁
#+END_VERSE
」¶

寄華嚴居士三首¶

#+BEGIN_VERSE
「　仰惟陛下實英主鑄印消印如沛公補天正賴女媧¶手萬物吐氣思春風
#+END_VERSE
」
<pb:KR6q0193_J_015-0644a>¶

#+BEGIN_VERSE
「　文章日月不能老忠義姦邪膽自磨公能一念了萬¶法奈此功名未放何
#+END_VERSE
」¶

#+BEGIN_VERSE
「　謝公捉鼻知不免整頓乾坤民望深勿嗔禿頭預世¶事我是同時支道林
#+END_VERSE
」¶

瑩中南歸至衡陽作六首寄之¶

#+BEGIN_VERSE
「　回雁峰前醉眼醒臥看波影蘸空青起來一笛春風¶晚萬里無雲月滿汀
#+END_VERSE
」¶

#+BEGIN_VERSE
「　醉裏南游亦偶然歸來客舍夢初圓袖中滄海煩傾¶出要看毫端浪拍天
#+END_VERSE
」¶

#+BEGIN_VERSE
「　喧熱婆羅大火聚無厭足王刀鋸場聞道飽參俱透¶過來尋初友見清涼
#+END_VERSE
」¶

#+BEGIN_VERSE
「　爭道頭陀再應緣那知南畝不陳鮮君看提起超情¶句馬得幡竿尾指天
#+END_VERSE
」¶

#+BEGIN_VERSE
「　禮拜起來無伎倆拈花笑裏有精神何如眼倦拋書¶睡一枕雷霆撼四鄰
#+END_VERSE
」¶

#+BEGIN_VERSE
「　笑看癡蠅遭唾涴絕憐香象截流過歸來兒女團圞¶坐贏得心如古井波
#+END_VERSE
」¶

李光祖自了翁法窟來訪余於鍾山留十日…¶

#+BEGIN_VERSE
「　應思靈鷲多年別來作鍾山十日留一句鶻崙難劈¶破風泉松月夜堂幽
#+END_VERSE
」¶

#+BEGIN_VERSE
「　南畝頭陀施毒手北山道者起慈心解於糞掃堆頭¶笑拾得茸穿穴鼻針
#+END_VERSE
」¶

#+BEGIN_VERSE
「　六根清淨精進力二熱消亡法供真舌本青蓮香不¶歇色身三昧現塵塵
#+END_VERSE
」¶

#+BEGIN_VERSE
「　分身可集呈真偽寶塔能言透死生佛眼尚難窺向¶背謾煩機巧並頭爭
#+END_VERSE
」¶

#+BEGIN_VERSE
「　一切女人皆障道十分厚味最傷生登床未敢期穿¶屨見慢須防起現行
#+END_VERSE
」¶

#+BEGIN_VERSE
「　履稀瘦處卻知肥間物須防獄治之虎穴魔宮同止
<pb:KR6q0193_J_015-0644b>¶住寒灰枯木是男兒
#+END_VERSE
」¶

寄石頭志庵主¶

#+BEGIN_VERSE
「　世途巇嶮鼻先酸折腳鐺尋穩處安誰見睡餘閑振¶策松風吹耳夜濤寒
#+END_VERSE
」¶

石頭庵主居南嶽僅三十年忽思還江南龍安作此寄之三首¶

#+BEGIN_VERSE
「　厭看瀟湘萬頃山江南歸去臥龍安只將一味無求¶法留與叢林作樣看
#+END_VERSE
」¶

#+BEGIN_VERSE
「　龍安聞說好巖叢瘦坐孤行兩頰紅剩得清閑無著¶處一時排遣笑吟中
#+END_VERSE
」¶

#+BEGIN_VERSE
「　鬧中拋擲亦奇哉句裏藏身活路開生鐵心肝含笑¶面不虛參見作家來
#+END_VERSE
」¶

聞志公化悼之三首¶

#+BEGIN_VERSE
「　去年曾陟白雲顛投老相逢亦偶然蟬蛻君今成貼¶棄春蠶我已作三眠
#+END_VERSE
」¶

#+BEGIN_VERSE
「　生死已將同夜旦閑眠行樂不相妨遙知此日龍安¶寺蛛網高人夢蝶床
#+END_VERSE
」¶

#+BEGIN_VERSE
「　捍裘未減春罏煖丈室偏宜道骨寒擺手便行呼不¶應閑名在世試除看
#+END_VERSE
」¶

次韻超然洞山二首¶

#+BEGIN_VERSE
「　洞山正似鍾山塢慚愧新詩寫得真欲喚定林閑相¶國要看清散岸綸巾
#+END_VERSE
」¶

#+BEGIN_VERSE
「　油然無定似雲閑今在江南盡處山膚寸顧吾真可¶度奇峰如子未容攀
#+END_VERSE
」¶

寄嶽麓禪師三首¶

#+BEGIN_VERSE
「　數筆湘山衰眼力一犁春雨隔清談遙知穩靠蒲團¶處碧篆香消柏子庵
#+END_VERSE
」¶

#+BEGIN_VERSE
「　飽參衲子一千指古格叢林二十年想見升堂提祖¶令道容水雪照人天
#+END_VERSE
」¶

#+BEGIN_VERSE
「　湘南道價獨驚群知是黃龍的骨孫本色住山何所
<pb:KR6q0193_J_015-0644c>¶有白鷗春水自當門
#+END_VERSE
」¶

示禪者¶

#+BEGIN_VERSE
「　能回箭鋒射自己方肯竿頭進步行道得未生前一¶句始信虛空解講經
#+END_VERSE
」¶

書太平庵¶

#+BEGIN_VERSE
「　興工願力經營地樓閣咄嗟金碧開滿院青春人不¶管一庭蒼蘚客閑來
#+END_VERSE
」¶

余將經行他山德莊自邑中馳書作詩…¶

#+BEGIN_VERSE
「　蹇驢尋我亦乘興秋潑空山煙翠時脫帽不知誰主¶客一燈相對夜彈棋
#+END_VERSE
」¶

#+BEGIN_VERSE
「　風徑霜清拾墮薪野炊童子解經營翛然放著秋窗¶晚籬落淒清屋角晴
#+END_VERSE
」¶

#+BEGIN_VERSE
「　精麤一飽隨緣去林壑諸方到處鄉去住了知無可¶揀謾煩辭錦照人光
#+END_VERSE
」¶

#+BEGIN_VERSE
「　旁舍潛夫十年舊會茶時復坐僧氈愛將夷甫雌黃¶口解說定林文字禪
#+END_VERSE
」¶

#+BEGIN_VERSE
「　蔡家兄弟好兒郎骨秀同熏知見香好在綠楊隄上¶路幅巾來往自相羊
#+END_VERSE
」¶

上李大卿三首¶

#+BEGIN_VERSE
「　臨濟三玄劈不開近來金鎖轉生苔喜公袖手通關¶捩同在靈山見佛來
#+END_VERSE
」¶

#+BEGIN_VERSE
「　與人寔法土難消道火何曾口被燒拋出秦時𨍏轢¶鑽突圞如斗兩頭搖
#+END_VERSE
」¶

#+BEGIN_VERSE
「　不犯鋒芒平正偏分明有語是無言尋思絕處一句¶好咬破方知百味全
#+END_VERSE
」¶

與韓子蒼六首¶

#+BEGIN_VERSE
「　雖赴來機少異之箭鋒相直出思惟訥庵言下瞠雙¶目孔子元來是仲尼
#+END_VERSE
」
<pb:KR6q0193_J_015-0645a>¶

#+BEGIN_VERSE
「　從來未悟不曾迷一見庵僧更不疑脫體現前無躲¶避鼻頭向下少人知
#+END_VERSE
」¶

#+BEGIN_VERSE
「　盤珠走處無留影百計推尋摸意根酬汝欲心顛倒¶見哆啝元不是無言
#+END_VERSE
」¶

#+BEGIN_VERSE
「　但識綱宗無寔法為君拈卻眼中塵鴛鴦繡出從教¶看莫把金針度與人
#+END_VERSE
」¶

#+BEGIN_VERSE
「　收得訥庵末後句羅敷種性覺風流海壇馬子似驢¶大失曉山童不裹頭
#+END_VERSE
」¶

#+BEGIN_VERSE
「　百年應盡便應盡坐脫立亡誇小兒酪出乳中無別¶法死時何苦欲先知
#+END_VERSE
」¶

寄道鄉居士三首¶

#+BEGIN_VERSE
「　知有道鄉何處是個中歸路滑於苔萬機罷後見城¶郭一念不生金鎖開
#+END_VERSE
」¶

#+BEGIN_VERSE
「　抽身世路崎嶇處掣肘功名逼逐人勿謂老來無伎¶倆絕蹤跡處解藏身
#+END_VERSE
」¶

#+BEGIN_VERSE
「　丹霞未見龐居士已有言詞滿四方何似他時親識¶面未勞語默強遮藏
#+END_VERSE
」¶

謁準禪師塔¶

#+BEGIN_VERSE
「　同條生不同條死覿露全機誰後先一句鶻崙難劈¶破一時乞與子孫傳
#+END_VERSE
」¶

兩僧相繼而化有感二首¶

#+BEGIN_VERSE
「　叢席淍零空斂眉爭鋒唇吻鬥輕肥歎無老宿提綱¶要時有亡僧為發機
#+END_VERSE
」¶

#+BEGIN_VERSE
「　賓朋鴛鷺門如市聲價靈延一世驚只有片時人看¶好死生那解替人行
#+END_VERSE
」¶

次韻誼叟¶

#+BEGIN_VERSE
「　擇乳鵝王非鴨類影鞭良馬本龍媒正中妙協無人¶會句裏空驚法眼開
#+END_VERSE
」¶

雪後寄荷塘幻住庵肓僧四首¶

#+BEGIN_VERSE
「　靈光寂照神通藏意地經營幻住庵已喜眼根今現
<pb:KR6q0193_J_015-0645b>¶證何妨要耳作同參
#+END_VERSE
」¶

#+BEGIN_VERSE
「　表裏洞然無量相晦明無計掩藏伊庵中但見人孤¶坐門外從教事不知
#+END_VERSE
」¶

#+BEGIN_VERSE
「　荷塘寺後千竿玉折腳鐺中五合陳靜裏笑看垂釣¶者夜深方見把針人
#+END_VERSE
」¶

#+BEGIN_VERSE
「　簷日未通孤坐暖雪雲都放九峰青空階夜滴聞鈴¶響臥學荷塘耳誦經
#+END_VERSE
」¶

送覺上人之洞山二首¶

#+BEGIN_VERSE
「　正中妙協諱當頭洞水從教向逆流唱起新豐舊時¶曲要看躍浪鬥泥牛
#+END_VERSE
」¶

#+BEGIN_VERSE
「　八角通紅鐵彈丸衲僧未嚼齒先酸笑中拋擲尋常¶事石火敲時著眼看
#+END_VERSE
」¶

謝保福寄蜜¶

#+BEGIN_VERSE
「　蜜脾新滿割山房都是諸花知見香味絕中邊深為¶有待將無舌為君嘗
#+END_VERSE
」¶

太平有老僧頃見大本禪師掩門久不出乃書其壁¶

#+BEGIN_VERSE
「　跛腳阿師六世孫毗陵古寺獨關門也知祖是陳尊¶宿平昔高風宛尚存
#+END_VERSE
」¶

宿慈祥室¶

#+BEGIN_VERSE
「　行智慧心名解脫絕荊棘地號慈祥煙消火冷諸緣¶盡憎愛化為平等光
#+END_VERSE
」¶

撫州北景德寺不見古畫第五尊羅漢¶

#+BEGIN_VERSE
「　十八聲聞解倒根少叢林漢亂山門知他何處攞齋¶去不見堂中第五尊
#+END_VERSE
」¶

留題覺軒¶

#+BEGIN_VERSE
「　自笑忍飢空畫餅誰期擊竹喪全身休誇魏藥能起¶死須信金塵解翳人
#+END_VERSE
」¶

大風雪中迪吉老尋余鍾山二首¶

#+BEGIN_VERSE
「　風聲卷地奔萬馬雪花連空若推下道人軒渠何所
<pb:KR6q0193_J_015-0645c>¶來笑裏丹沙不知價
#+END_VERSE
」¶

#+BEGIN_VERSE
「　萬事信緣安樂法一身隨分實頭禪不知影草聲前¶句何似和衣粥後眠
#+END_VERSE
」¶

背塵軒¶

#+BEGIN_VERSE
「　思慮不及猶為物分別未忘都是夢阿難樹見竟難¶分曹谿風幡元不動
#+END_VERSE
」¶

次韻廓然送瑫上人¶

#+BEGIN_VERSE
「　營辦勝緣真戲事臨平此偈亦逢場妙無影跡如龍¶句應笑癡人戽夜塘
#+END_VERSE
」¶

游南禪¶

#+BEGIN_VERSE
「　智光廣大精進力化作人間釋梵宮我亦生涯無一¶缽伴公他日聽樓鐘
#+END_VERSE
」¶

十生觀音生辰燒香偈示智俱¶

#+BEGIN_VERSE
「　十世為僧生復死今朝生死不相干從來被眼常遮¶蓋不信如今借汝看
#+END_VERSE
」¶

題自肯庵¶

#+BEGIN_VERSE
「　諸方說禪炙手熱此庵默坐如冰冷美食不中飽人¶飧他人不肯我自肯
#+END_VERSE
」¶

與朱世英夜論玄沙香嚴雲庵宗旨三首¶

#+BEGIN_VERSE
「　子母俱忘脫體看纖毫纔動被渠瞞若非豎亞頂門¶眼那辨紅罏點雪寒
#+END_VERSE
」¶

#+BEGIN_VERSE
「　言下百骸俱脫盡更無一法覆藏伊亡僧對面分明¶看卻是禪和眼搭癡
#+END_VERSE
」¶

#+BEGIN_VERSE
「　睡美春來常失曉日高衾暖懶翻身戲將古寺閑房¶趣誇與鬧中無事人
#+END_VERSE
」¶

立上人北遊五頂南還畫文殊雲間之相…
<pb:KR6q0193_J_015-0646a>¶

#+BEGIN_VERSE
「　稽首一切智成就譬如一月落萬水乃知洪崖橋上¶看不離文殊一月體
#+END_VERSE
」¶

題永安居士軒壁¶

#+BEGIN_VERSE
「　謾說難酬彼上人上人言語未全真世間所有皆虛¶幻何獨芭蕉可喻身
#+END_VERSE
」¶

出山寄詮上人¶

#+BEGIN_VERSE
「　孤笻冒雨出山去應與道人增笑聲永愧蕭蕭碧巖¶下衲衣清散自經行
#+END_VERSE
」¶

送一萬回¶

#+BEGIN_VERSE
「　當年隨我出西州到處雲山共勝游那料秦淮煙雨¶裏倚笻看子上孤舟
#+END_VERSE
」¶

道逢南嶽太上人游京師戲贈其行¶

#+BEGIN_VERSE
「　野外相逢一笑新十年峰頂臥雲人卻將南楚登山¶腳去踏東華沒馬塵
#+END_VERSE
」¶

僧從事文字禪三首¶

#+BEGIN_VERSE
「　中郎書異為忠孝右轄詩清付水雲林下一燈長到¶曉此生真復是知聞
#+END_VERSE
」¶

#+BEGIN_VERSE
「　一麟眾角失精彩尺璧千巖發耿光借面北人無四¶目獨餘方寸是慈祥
#+END_VERSE
」¶

#+BEGIN_VERSE
「　三多授子文章法壞衲酬吾老大心簾卷暮涼煙翠¶重一聲雲斧覺山深
#+END_VERSE
」¶

金陵獄中謝人惠茶¶

#+BEGIN_VERSE
「　寶公關鎖尋常事諗老家風氣味長十載故人情外¶意一杯今日雨前香
#+END_VERSE
」¶

隨與玟秀七八衲子為辦寒具¶

#+BEGIN_VERSE
「　幽人十月猶絺綌萬瓦霜清木葉號賴有西鄰念衰¶冷夜窗叢手辦衣袍
#+END_VERSE
」¶

寄道夫三首¶

#+BEGIN_VERSE
「　臥誦故交風雨散忽驚時序歲時同遙知吏散無餘¶事只有花枝遶郭紅
#+END_VERSE
」
<pb:KR6q0193_J_015-0646b>¶

#+BEGIN_VERSE
「　石渠天祿略上口長嘯簿書欺得人龍卷大身藏一¶髮兒曹聊爾與相親
#+END_VERSE
」¶

#+BEGIN_VERSE
「　昭默老禪最高遁孤風聞說不容攀煩君倒用彭澤¶印折簡招之應出山
#+END_VERSE
」¶

會廣南因上人¶

#+BEGIN_VERSE
「　我昔南游跨海還夢中常憶海邊山匡廬忽見山中¶客果笑人間是夢間
#+END_VERSE
」¶

超然在東華作此招之¶

#+BEGIN_VERSE
「　芒鞋踏破成何事坐榻塵埋只汗顏齋缽生涯唯澗¶飲結茅終待老鍾山
#+END_VERSE
」¶

時余適金陵定居定林超然將南歸從余游以為詩讖也復次其韻¶

#+BEGIN_VERSE
「　袖手對君增白業照溪嗟我減朱顏遙知歲晚歸心¶急不為江南臥看山
#+END_VERSE
」¶

圓上人覓詩¶

#+BEGIN_VERSE
「　平生百態不掛眼倚杖看雲慵解包湘水叢林多古¶格何妨一缽穩安巢
#+END_VERSE
」¶

至邵州示胡強仲三首¶

#+BEGIN_VERSE
「　平生厭飫水雲間老境優游剩得閑遠謫瘴鄉君勿¶歎天教更看海南山
#+END_VERSE
」¶

#+BEGIN_VERSE
「　情緣不斷自消滅浮念欲生無起因多謝鍊磨金出¶礦敢辭枷鎖夢中身
#+END_VERSE
」¶

#+BEGIN_VERSE
「　盧能嶺上容君看彌勒樓前借汝觀成佛捷途當舉¶足不須平地致艱難
#+END_VERSE
」¶

書資國寺壁¶

#+BEGIN_VERSE
「　行藏獨許青山見議論猶容亂石聞勿謂衲盲貧勝¶我谿分明月谷量雲
#+END_VERSE
」¶

送圓監寺持缽之邵陽¶

#+BEGIN_VERSE
「　叢林職似驚群雁供給情如反哺鳥梅蕊犯寒持缽¶去山茶出屋得歸無
#+END_VERSE
」
<pb:KR6q0193_J_015-0646c>¶

贈欽上人¶

#+BEGIN_VERSE
「　嫩日柔風春恰曉花光醉人濃可皛到山不必問老¶師春色為儂都說了
#+END_VERSE
」¶

與法護禪者¶

#+BEGIN_VERSE
「　手抄禪林僧寶傳暗誦石門文字禪揀得湘西好三¶角春風歸去弄雲泉
#+END_VERSE
」¶

示觀上人¶

#+BEGIN_VERSE
「　觀公短小精悍色試手來參五味禪挂起北窗都會¶取湘江雲水自連天
#+END_VERSE
」¶

在百丈寄靈源禪師二首¶

#+BEGIN_VERSE
「　暗中樹影平生意水底魚蹤病後機想見道容無住¶著倚藤閑看暮雲歸
#+END_VERSE
」¶

#+BEGIN_VERSE
「　平昔追隨骨海心暮年粥飯並叢林朅來萬事撩人¶笑此去青山為我深
#+END_VERSE
」¶

次韻兀翁¶

#+BEGIN_VERSE
「　漁人寄語兀翁道出沒煙波各有由死見鑊湯如攧¶浪愛魚心在未甘休
#+END_VERSE
」¶

次韻空印遊山九首¶

#+BEGIN_VERSE
「　法真有子是彌天派出南屏共一源魯鈍經旬陪夜¶語浪持短綆汲深淵
#+END_VERSE
」¶

#+BEGIN_VERSE
「　危徑盤空一線微游人舉足已先疲大圓光透難遮¶掩不學龍牙眼似眉
#+END_VERSE
」¶

#+BEGIN_VERSE
「　騰騰兀兀地行仙依約曾參蜆子禪古廟紙錢堆裏¶睡從教歲月自推遷
#+END_VERSE
」¶

#+BEGIN_VERSE
「　萬層翠巘玉崔嵬獨自憑闌日幾回知有芙蓉更深¶秀振笻何幸獲追陪
#+END_VERSE
」¶

#+BEGIN_VERSE
「　凝佇殘陽眼力微孤雲偶伴野僧歸形容萬古溈山¶色正賴晴嵐與夕暉
#+END_VERSE
」¶

#+BEGIN_VERSE
「　蟠龍不許在層淵一句全提賴發宣慚愧兒孫家法¶在未施聲色透重玄
#+END_VERSE
」
<pb:KR6q0193_J_015-0647a>¶

#+BEGIN_VERSE
「　寶塔當煩妙語傳要令此地福人天個中已有全身¶見何用分身遍大千
#+END_VERSE
」¶

#+BEGIN_VERSE
「　未言酬倡多佳句半月游山亦自賢我亦生涯無窖¶子願陪香火餞餘年
#+END_VERSE
」¶

#+BEGIN_VERSE
「　大溈願力有誰同貫日精神吐白虹我酌軾公泉歎¶息此源有盡水無窮
#+END_VERSE
」¶

宗上人求偈之江南¶

#+BEGIN_VERSE
「　川舌一從嘗虜饌山衣三載濕湘雲挑包又過江南¶去鶗鳺遙知半路聞
#+END_VERSE
」¶

送範上人乞食¶

#+BEGIN_VERSE
「　眾魔不敵精進力萬行難過平等心持缽莫辭穿聚¶落道人隨處是叢林
#+END_VERSE
」¶

濟上人求偈二首¶

#+BEGIN_VERSE
「　圓通搥碎牢關後古鏡發光金石開穩坐龍安今七¶日從教山路滑於苔
#+END_VERSE
」¶

#+BEGIN_VERSE
「　李珣骨已成丘壟仲遜身猶占水雲扶策南來山滿¶眼實頭鄉話與誰論
#+END_VERSE
」¶

芭蕉¶

#+BEGIN_VERSE
「　鳳尾爭高照映人玉芽明潔出埃塵也知欲救眾生¶病其現如來智智身
#+END_VERSE
」¶

次韻無諍見懷三首¶

#+BEGIN_VERSE
「　韻傾瘦字試鳥絲苦語偏多別後思青巘君能容易¶去白鷗愧我負幽期
#+END_VERSE
」¶

#+BEGIN_VERSE
「　數篙雲碧卷晴空無數巖花落醉紅滿袖東風疏雨¶後卻欣春露一甌同
#+END_VERSE
」¶

#+BEGIN_VERSE
「　老眼慵看讀過書十年心跡更誰於青松我欲追三¶徑白髮誰令繼二疏
#+END_VERSE
」¶

三月二十日夢人持獼猴見贈乞詩口占¶

#+BEGIN_VERSE
「　長臂幽姿要性靈寫經欣得爾添瓶不須睡著惺惺¶著窗外聞人喚便應
#+END_VERSE
」
<pb:KR6q0193_J_015-0647b>¶

三月二十三日心禪餉余新麵白蜜作二首¶

#+BEGIN_VERSE
「　三月東莊新麥熟碾遲羅細玉塵香要看十字開籠¶餅寄與庵頭老儼嘗
#+END_VERSE
」¶

#+BEGIN_VERSE
「　老儼年來百不忺最嫌苦淡不嫌甜蜜中有味中邊¶絕莫笑山居世味添
#+END_VERSE
」¶

與謙知藏二首¶

#+BEGIN_VERSE
「　老爛叢林四十年平生跛挈但隨緣未言親見雲居¶老只識歸言亦自賢
#+END_VERSE
」¶

#+BEGIN_VERSE
「　諸方法席慵抬眼懶懂成群妒忌深此老把茅如覆¶頂卻能努力悍叢林
#+END_VERSE
」¶

木上人久游歸宗贈之二首¶

#+BEGIN_VERSE
「　熏烝聞見有源流詩學寒谿老比丘勿訝談禪太文¶彩從來虎穴不生彪
#+END_VERSE
」¶

#+BEGIN_VERSE
「　攜詩過我亦翛然百孔寒光壞衲穿日與廬山對酬¶酢故應妙語嚼芳鮮
#+END_VERSE
」¶

游跫然亭¶

#+BEGIN_VERSE
「　道火何曾燒著口問透法身藏北斗當時我若見雲¶門一杖打殺乞與狗
#+END_VERSE
」¶

臨濟大師生辰¶

#+BEGIN_VERSE
「　靖康二年四月十眼見耳聞信不及三玄三要都揭¶開露出法身赤吉力
#+END_VERSE
」¶

瀟湘八景¶

山市晴嵐¶

#+BEGIN_VERSE
「　朝霞散綺仗天容無際山嵐分外濃風土蕭條人跡¶靜林蹊花木自鮮穠
#+END_VERSE
」¶

洞庭秋色¶

#+BEGIN_VERSE
「　秋霽湖平徹底清滄浪隱映曜光輪寒光炯炯為誰¶好倚岸憑欄興最清
#+END_VERSE
」¶

江天暮雪¶

#+BEGIN_VERSE
「　長空暝色黯陰雲六出飄花墮水濱萬境沉沉天籟
<pb:KR6q0193_J_015-0647c>¶息溪翁忍凍獨垂綸
#+END_VERSE
」¶

瀟湘夜雨¶

#+BEGIN_VERSE
「　嶽麓甍簷蒼莽中蕭蕭江雨打船蓬一聲長笛人何¶去蒻苙蓑衣宿葦叢
#+END_VERSE
」¶

漁村落照¶

#+BEGIN_VERSE
「　目斷青帘在水湄臨風漠漠映斜暉漁郎笑傲蘆花¶裏乘興回家何處歸
#+END_VERSE
」¶

遠浦歸帆¶

#+BEGIN_VERSE
「　水國煙光映夕暉誰家彷彿片帆歸翩翩鷗鷺西風¶急凝盼滄洲眼力微
#+END_VERSE
」¶

煙寺晚鐘¶

#+BEGIN_VERSE
「　輕煙罩暮上黃昏殷殷疏鐘度遠村略犳橫溪人跡¶靜幡竿縹緲插山根
#+END_VERSE
」¶

平沙落雁¶

#+BEGIN_VERSE
「　寂寞蒹葭亂晚風江波斂灩浸秋空橫斜倦翼歸何¶處一點漁燈杳靄中
#+END_VERSE
」¶
石門文字禪卷十五
<pb:KR6q0193_J_015-0648a>¶

