# -*- mode: mandoku-view; -*-
#+DATE: 2016-06-08 5:32
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_014-0638a> 
#+PROPERTY: JUAN 14
石門文字禪卷第十四¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

* 五言絕句¶

** 余在制勘院晝臥念故山經行處用空山無人¶
水流花開為韻寄山中道友八首¶

#+BEGIN_VERSE
「　山帔蒙霜頂跏趺巖石中夜寒虎痾痒林靜月升空」
#+END_VERSE
¶

#+BEGIN_VERSE
「　掃徑偶停帚幽懷凝佇間暮樵迷向背餘響答空山」
#+END_VERSE
¶

#+BEGIN_VERSE
「　數峰橫杳靄空翠疑有無落日誰同看啼猿我欲呼」
#+END_VERSE
¶

#+BEGIN_VERSE
「　新晴收雨腳宿霧隔花身睡美不知曉啼禽解喚人」
#+END_VERSE
¶

#+BEGIN_VERSE
「　舍南一曲溪春漲半篙水去作落崖聲雪花濺山翠」
#+END_VERSE
¶

#+BEGIN_VERSE
「　墮薪行且拾愛此山景幽偶坐欹斜石忽逢清淺流」
#+END_VERSE
¶

#+BEGIN_VERSE
「　明白庵前路辛夷樹巳花竊香知犯律匹練墨翻鴉」
#+END_VERSE
¶

#+BEGIN_VERSE
「　棐几自香滑寶樹時一開道根九連絡清境更壅培」
#+END_VERSE
¶

** 病中寄山中故舊八首¶

#+BEGIN_VERSE
「　室空無侍者唯置一匡床萬事俱衰落但餘常寂光」
#+END_VERSE
¶

#+BEGIN_VERSE
「　身心俱寂滅想念亦紛紜此是維摩老無生不二門」
#+END_VERSE
¶

#+BEGIN_VERSE
「　我心若有生夢境堪把玩目前今洞然底處藏憂患」
#+END_VERSE
¶

#+BEGIN_VERSE
「　雲門達法空玄沙見根蔕兩翁脫生死一味多爽氣」
#+END_VERSE
¶

#+BEGIN_VERSE
「　心光本無礙慳貪空蓋纏一切但仍舊自然常現前」
#+END_VERSE
¶

#+BEGIN_VERSE
「　靈源坐癡兀萬事付天真何事禪和子相逢礙塞人」
#+END_VERSE
¶

#+BEGIN_VERSE
「　臨濟十世孫泐潭克家嗣一唱主中賓不容留意地」
#+END_VERSE
¶

#+BEGIN_VERSE
「　本色出家兒機輪盤珠走須學老華亭用處無滲漏」
#+END_VERSE
¶

** 明白庵六首¶

#+BEGIN_VERSE
「　如來功德力內外悉清凈念起忽隨之自然心無病」
#+END_VERSE
¶

#+BEGIN_VERSE
「　形與佛祖等道致人天護戒凈福人天心空同佛祖」
#+END_VERSE
¶

#+BEGIN_VERSE
「　石火機鋒上那容著意根透情名出世離念是知恩」
#+END_VERSE
¶

#+BEGIN_VERSE
「　瑞鹿吾所慕勇決敢不勉夜來歸夢清疑在啼猿巘」
#+END_VERSE
¶

#+BEGIN_VERSE
「　老去一庵深聊將自淨心要當酬佛祖終不負叢林」
#+END_VERSE
¶

#+BEGIN_VERSE
「　歸路山花發欣然折一枝動容揚古路不墮悄然機」
#+END_VERSE

<pb:KR6q0193_J_014-0638b>¶

** 粹中自郴江瑩中與南歸時余在龍山容泯齋¶
為誦唐詩入郭隨緣住思山破夏歸之句為¶
韻十首¶

#+BEGIN_VERSE
「　哀蟬滿風聽草樹初茂密空齋有奇事屋角寒籐入」
#+END_VERSE
¶

#+BEGIN_VERSE
「　客來理清言客去依蒲褐道鄉知不遙彷彿見城郭」
#+END_VERSE
¶

#+BEGIN_VERSE
「　希夷登嶽頂典子相追隨天風落笑語想見對談時」
#+END_VERSE
¶

#+BEGIN_VERSE
「　子從兩人傑此遊真勝緣他年傳故事一葉共湘川」
#+END_VERSE
¶

#+BEGIN_VERSE
「　遙知歌座中隨意吐十住海門妙蓮華應逐談詞吐」
#+END_VERSE
¶

#+BEGIN_VERSE
「　我庵無量相泯跡變清思覺範如新故空華今盛衰」
#+END_VERSE
¶

#+BEGIN_VERSE
「　松下朅來見依然冰雪顏未須驚世故且復臥看山」
#+END_VERSE
¶

#+BEGIN_VERSE
「　高誼今照人劇談舊驚座別來如許久一見千愁破」
#+END_VERSE
¶

#+BEGIN_VERSE
「　無生師子窟僧寶光照夜我如龜六藏一庵聊作夏」
#+END_VERSE
¶

#+BEGIN_VERSE
「　千峰夕陽外空翠搖煙霏終古無求處相看一笑歸」
#+END_VERSE
¶

** 和昭默堂五首¶

#+BEGIN_VERSE
「　相見自完全分明透語言衲僧猶聽瑩入戶不知門」
#+END_VERSE
¶

#+BEGIN_VERSE
「　道骨清如玉閑拳瘦策時鈍根并鶻眼到此自分岐」
#+END_VERSE
¶

#+BEGIN_VERSE
「　此堂常說法亦是主中賓無地容啗啄緣渠徹骨貧」
#+END_VERSE
¶

#+BEGIN_VERSE
「　睡餘供漱盥齒頰帶茶甘兄弟知家法從教鶖子慚」
#+END_VERSE
¶

#+BEGIN_VERSE
「　倦依蒲褐坐脫體露全機曲篆風窗細煙橫一縷微」
#+END_VERSE
¶

** 又次韻五首¶

#+BEGIN_VERSE
「　擬心成剩法況復更隨言試憑堂中几閑看窈窕門」
#+END_VERSE
¶

#+BEGIN_VERSE
「　智識不到處言詮路絕時欲藏還露骨協帶更多岐」
#+END_VERSE
¶

#+BEGIN_VERSE
「　瘦容無住著舉手評來賓不是無言說雖窮不諱貧」
#+END_VERSE
¶

#+BEGIN_VERSE
「　夢裏尋音響教休定不甘忽知眉蓋眼開著替人慚」
#+END_VERSE
¶

#+BEGIN_VERSE
「　言語皆為病全提卻物機更無遮掩處兀坐笑微微」
#+END_VERSE
¶

** 李成德畫理髮搔背刺噴䎳耳為四暢圖乞詩¶
作此四首¶

#+BEGIN_VERSE
「　經月得樓颼頭懶垢不沬樹間一梳理道與精神會」
#+END_VERSE
¶

#+BEGIN_VERSE
「　痒處搔不及賴有童子手精微不可傳齬齒一轉首」
#+END_VERSE
¶

#+BEGIN_VERSE
「　呿口眼尾垂欲噴將未發竟以紙用事快等船出閘」
#+END_VERSE

<pb:KR6q0193_J_014-0638c>¶

#+BEGIN_VERSE
「　耳痒欲拈去猛省須用䎳注目深探之疏快滿髮髮」
#+END_VERSE
¶

** 余所居竹寺門外有谿流石橋汪履道過余必¶
終日既去送至橋西履道誦笑別廬山遠何¶
煩過虎谿之句作十詩以見寄因和之¶

#+BEGIN_VERSE
「　披雲[鄮-貝+亞]奇峰稍稍墮危峭百年能幾何萬事付一笑」
#+END_VERSE
¶

#+BEGIN_VERSE
「　方經脫手春又復送餘熱懸知到故山定與秋風別」
#+END_VERSE
¶

#+BEGIN_VERSE
「　故山久不歸田園廢耕鉏但餘玉澗碧依舊繞吾廬」
#+END_VERSE
¶

#+BEGIN_VERSE
「　吾廬亦何有草屋八九間床頭挂濕水枕上見他山」
#+END_VERSE
¶

#+BEGIN_VERSE
「　夫子固真亮剛勁如何遠玉骨定含秋出語便清婉」
#+END_VERSE
¶

#+BEGIN_VERSE
「　西齋君去後別緒亂於莎乃知長笑語始奈客愁何」
#+END_VERSE
¶

#+BEGIN_VERSE
「　我詩水清淺隻鵠浴不煩君才正豪邁霜足擁華軒」
#+END_VERSE
¶

#+BEGIN_VERSE
「　門前短石橋日日送君過歸來院落間還作北窗臥」
#+END_VERSE
¶

#+BEGIN_VERSE
「　一從禿毛髮萬事成乖阻貪食等饑鷹酣眠如飽虎」
#+END_VERSE
¶

#+BEGIN_VERSE
「　與君游戲處箇中無悟迷冰華來脈正不獨是曹谿」
#+END_VERSE
¶

** 履道書齋植竹甚茂用韻寄之十首¶

#+BEGIN_VERSE
「　君家清臞生風姿極孤峭我欲為傳真世豈無笑笑」
#+END_VERSE
¶

#+BEGIN_VERSE
「　笑笑解衣處酒後耳先熱筆端走精神葉葉無差別」
#+END_VERSE
¶

#+BEGIN_VERSE
「　汪郎工筆耕萬卷供犁鉏我方買牛具賃屋鄰子廬」
#+END_VERSE
¶

#+BEGIN_VERSE
「　胸中有奇趣詩成談笑間往來無一事城郭似居山」
#+END_VERSE
¶

#+BEGIN_VERSE
「　曉庭蒲葉翻天涯歸夢遠尚記泊舟時隔水桑婉婉」
#+END_VERSE
¶

#+BEGIN_VERSE
「　月華潑空壁露顆壓庭莎哦詩欲仙去無計奈君何」
#+END_VERSE
¶

#+BEGIN_VERSE
「　雖住城隍寺而無迎送煩清風如有素時復到南軒」
#+END_VERSE
¶

#+BEGIN_VERSE
「　南軒絕低小亦無佳客過相看兩無言徑作對床臥」
#+END_VERSE
¶

#+BEGIN_VERSE
「　詩狂欲發言因此難韻阻君看短後兒掉臂搏怒虎」
#+END_VERSE
¶

#+BEGIN_VERSE
「　暫借人間路未達忽如迷石門端不遠歸思亂筠谿」
#+END_VERSE
¶

** 履道見和復荅之十首¶

#+BEGIN_VERSE
「　怪君巋如山詩句最奇峭此篇如縛須為作陸雲笑」
#+END_VERSE
¶

#+BEGIN_VERSE
「　君馭秋風來破我殘夏熱方欣對榻眠遽作虎谿別」
#+END_VERSE
¶

#+BEGIN_VERSE
「　曾約還康山披蓑共春鉏東林縛我屋西崦置子廬」
#+END_VERSE
¶

#+BEGIN_VERSE
「　百年駒過隙世事撚指間誰能脫禿帽從我歸故山」
#+END_VERSE

<pb:KR6q0193_J_014-0639a>¶

#+BEGIN_VERSE
「　公詩如淵明語直氣益遠此篇猶可人幽趣更清婉」
#+END_VERSE
¶

#+BEGIN_VERSE
「　佳人如美玉華裾似春莎百年被束縛奈此青山何」
#+END_VERSE
¶

#+BEGIN_VERSE
「　所居遠城市巳絕送迎煩賴有隔橋子時來過小軒」
#+END_VERSE
¶

#+BEGIN_VERSE
「　靜聞鬥牛奔閑數群螘過秋風拂庭槐枕書欲酣臥」
#+END_VERSE
¶

#+BEGIN_VERSE
「　與君居相連長恨笑談阻作詩歌追蹤人笑學畫虎」
#+END_VERSE
¶

#+BEGIN_VERSE
「　思澀不自勝援筆真欲迷那堪屋漏雨供此不盡谿」
#+END_VERSE
¶

** 登控鯉亭望孤山¶

#+BEGIN_VERSE
「　大江自吞空中流湧孤山欲取藏袖中歸置几案間」
#+END_VERSE
¶

** 因事¶

#+BEGIN_VERSE
「　太平無事僧死時是今日逢緣不借中無間功不立」
#+END_VERSE
¶

** 叢秀軒¶

#+BEGIN_VERSE
「　幽軒如鏡淨峰好嚲雲鬟不用稱叢秀為君名照山」
#+END_VERSE
¶

** 次韻曾侯贈庵僧¶

#+BEGIN_VERSE
「　野僧自是閑不復知閑味譬如庵中人不見庵外事」
#+END_VERSE
¶

** 次韻履道雨霽見月二首¶

#+BEGIN_VERSE
「　昨夜中庭樹陰寒葉上稠今宵掃疏影寫出十分秋」
#+END_VERSE
¶

#+BEGIN_VERSE
「　雨洗詩魂健梅梢月色新遙知愁絕處對影只三人」
#+END_VERSE
¶

** 次韻資欽提舉二首¶

#+BEGIN_VERSE
「　雅志在丘壑不甘絲竹圍摩挲林下石忽憶釣魚磯」
#+END_VERSE
¶

#+BEGIN_VERSE
「　爽氣諸峰曉閑心古井波小樓新得句清絕似陰何」
#+END_VERSE
¶

** 和珣上人八首¶

#+BEGIN_VERSE
「　生死鏡中像非面亦非鏡像既無起滅心豈纏垢淨」
#+END_VERSE
¶

#+BEGIN_VERSE
「　不了號無明了知名真智如人因地倒而起亦因地」
#+END_VERSE
¶

#+BEGIN_VERSE
「　木頭與碌磚拋出無巧妙無寔法於人即是我綱要」
#+END_VERSE
¶

#+BEGIN_VERSE
「　句下無活路知渠見處偏君看珠走地不定始知圓」
#+END_VERSE
¶

#+BEGIN_VERSE
「　萬法如有功夢事應存體但知一月真寧許墮非是」
#+END_VERSE
¶

#+BEGIN_VERSE
「　既了超四句自然絕百非電光石上火不許更追惟」
#+END_VERSE
¶

#+BEGIN_VERSE
「　毀譽不入念方知心巳空魔宮并虎穴還與道場同」
#+END_VERSE
¶

#+BEGIN_VERSE
「　問訊跛挈師汝今亦知有棒打不回頭乃爾能掣肘」
#+END_VERSE
¶

* 六言絕句
<pb:KR6q0193_J_014-0639b>¶

** 夏日睡起步至新豐亭觀雲庵墨妙與僧坐松¶
下作五詩明日阿振試沐華矮牋請錄之因¶
序焉五月十六日大熱亭上忽雨如翻盆枕¶
書而寢乃覺日向夕隔墻荷氣俱風而至臥¶
見窗間遠峰點點可數為之詩曰¶

#+BEGIN_VERSE
「　疏牖自分山翠矮墻不隔荷香睡美不知雨過覺來¶一有微涼」
#+END_VERSE
¶

** 要阿振出門山巳瞑而煙翠重重一抹萬疊秀¶
峰缺處日腳橫度紅碧相通餘暉光芒倒射¶
作虹霓色微風忽興新秧翻浪如卷輕羅坐¶
新豐亭流目而長吟讀雲庵老人戲墨為詩¶

#+BEGIN_VERSE
「　壁上龍蛇飛動坐中金玉鎗然起望微雲生處一聲¶相應殘蟬」
#+END_VERSE
¶

** 扶杖而東渡五位橋曲折而北松下逢道人賢¶
公喜為之詩曰¶

#+BEGIN_VERSE
「　賢也嶔嵌歷落軒然頤頰開張松下偶然相值立談¶愛子清狂」
#+END_VERSE
¶

** 乃相與濯足於落澗泉語笑不相聞於是聽其¶
聲于習觀亭為之詩曰¶

#+BEGIN_VERSE
「　臥聽石間流水起尋洞口歸雲但願一生如此閑游¶更復同君」
#+END_VERSE
¶

** 須臾月出疊石峰側散坐於知隱橋以遲之余¶
謂二子曰茲遊也與存豁輩何遠所恨倔強¶
嗟不及耳乃詠而歸鐘巳絕而廊廡寂無聲¶
為之詩曰¶

#+BEGIN_VERSE
「　月在留雲峰上人行落澗聲中歸去殷床鐘歇滿庭¶風露濛濛」
#+END_VERSE
¶

** 登控鯉亭望孤山¶

#+BEGIN_VERSE
「　水面微開笑靨山形故作橫陳彭澤詩中圖畫為君¶點出精神」
#+END_VERSE

<pb:KR6q0193_J_014-0639c>¶

** 悼山谷五首¶

#+BEGIN_VERSE
「　蘇黃一時頓有風流千載追還竟作聯翩仙去要將¶休歇人間」
#+END_VERSE
¶

#+BEGIN_VERSE
「　人間識與不識為君折意消魂獨入無聲三昧同聞¶阿字法門」
#+END_VERSE
¶

#+BEGIN_VERSE
「　自顧面無四目何止心雄萬夫和得靈源雅曲繡繻¶更綰流蘇」
#+END_VERSE
¶

#+BEGIN_VERSE
「　鬚鬢滄浪夢幻江湖厭飫平生一旦便成千古壞桐¶絃索縱橫」
#+END_VERSE
¶

#+BEGIN_VERSE
「　平昔馭風騎氣如今夜雨荒丘欲動西州華屋空餘¶南浦漁舟」
#+END_VERSE
¶

** 李端叔自金陵如姑谿寄之五首¶

#+BEGIN_VERSE
「　東坡坐中醉客讓君翰墨風流為作羊曇折意莫年¶淚眼山丘」
#+END_VERSE
¶

#+BEGIN_VERSE
「　老去田園可樂秋來禾黍登場相見雞豚社飲諠譁¶曖熱谿堂」
#+END_VERSE
¶

#+BEGIN_VERSE
「　數疊夕陽秋巘雨餘眼力衰時可是招要歸思故應¶醞造新詩」
#+END_VERSE
¶

#+BEGIN_VERSE
「　月下一聲風笛尊前萬頃雲濤玉堂他年圖畫臥看¶今日漁舠」
#+END_VERSE
¶

#+BEGIN_VERSE
「　舉世誇君筆語霧豹渠知一斑莫問人間非是且看¶醉裏江山」
#+END_VERSE
¶

** 戲呈師川駒父之阿牛三首¶

#+BEGIN_VERSE
「　今代南州孺子要是萬人之英安得際天汗漫著此¶海上長鯨」
#+END_VERSE
¶

#+BEGIN_VERSE
「　風鑒晴雲霽月衣冠紫陌黃塵勿笑鐸駝長臥起來¶便自過人」
#+END_VERSE
¶

#+BEGIN_VERSE
「　阿牛骨相似舅文章定能世家差勝宗武不襪猶作¶添丁畫鴉」
#+END_VERSE
¶

** 陳瑩中居合浦余在湘山三首寄之
<pb:KR6q0193_J_014-0640a>¶

#+BEGIN_VERSE
「　心在青牛城下身行白鶴泉西何日相逢一笑看君¶飽食蛤蜊」
#+END_VERSE
¶

#+BEGIN_VERSE
「　海門何啻千里行人替我生愁遠爾妄生分別閻浮¶等是一漚」
#+END_VERSE
¶

#+BEGIN_VERSE
「　聞道希夷處士今居訶梨仙村要看筆端三昧重談¶醫國法門」
#+END_VERSE
¶

** 寄巽中三首¶

#+BEGIN_VERSE
「　屋角早梅開遍墻陰殘雪消遲簾卷一場春夢窗含¶滿眼新詩」
#+END_VERSE
¶

#+BEGIN_VERSE
「　文章風行水上歲月舟藏壑中自怪頂明玉缽人疑¶筆夢春紅」
#+END_VERSE
¶

#+BEGIN_VERSE
「　舅相決予十載塵埃羡子清閑孤坐定非禪病剃頭¶猶有詩斑」
#+END_VERSE
¶

** 送實上人還東林時余亦買舟東下四首¶

#+BEGIN_VERSE
「　世事但堪眼見此生何殊夢游未倩青山掩骨且牽¶黃衲蒙頭」
#+END_VERSE
¶

#+BEGIN_VERSE
「　有客惠然過我疏眉秀骨巖巖且復柔槎凍耳聽君¶放意高談」
#+END_VERSE
¶

#+BEGIN_VERSE
「　說盡廬山勝處寂然相對無言東崦峰頭月出依約¶如聞白猿」
#+END_VERSE
¶

#+BEGIN_VERSE
「　我巳作成行計喜君亦有歸期何日虎谿松下卻說¶江海別時」
#+END_VERSE
¶

** 余游鍾山宿石佛峰下因上人自歸宗來贈之¶
六首¶

#+BEGIN_VERSE
「　曾其故山寒食忽驚廬嶽重陽想見洞庭橘柚纍垂¶又出青黃」
#+END_VERSE
¶

#+BEGIN_VERSE
「　世議嗟嗟迫隘白頭相視如新只有淵明似我逢人¶故面成親」
#+END_VERSE
¶

#+BEGIN_VERSE
「　君住青鸞谿上我留石佛峰前捉手粲然一笑秋容¶那更撐天」
#+END_VERSE

<pb:KR6q0193_J_014-0640b>¶

#+BEGIN_VERSE
「　卻度來時危徑斷崖落照孤煙分手更無可奈相看¶只有凄然」
#+END_VERSE
¶

#+BEGIN_VERSE
「　巳是浮雲身世更餘一缽生涯是處青山可老何妨¶乘興為家」
#+END_VERSE
¶

#+BEGIN_VERSE
「　西風夜吹客夢霜清更入鍾山且作跳魚縱壑會看¶倦鳥知還」
#+END_VERSE
¶

** 和人春日三首¶

#+BEGIN_VERSE
「　冰缺涓涓嫩水柳渦剪剪柔風滓色盡情澄曉游絲¶放意垂空」
#+END_VERSE
¶

#+BEGIN_VERSE
「　暖壓催花小雨晴宜到面和風鶯舌管絃合調蘭芽¶雪玉分叢」
#+END_VERSE
¶

#+BEGIN_VERSE
「　攬衣欲起還眠杜宇一聲春曉家童走報新事山茶¶昨夜開了」
#+END_VERSE
¶

** 山居四首¶

#+BEGIN_VERSE
「　深谷清泉白石空齋棐几明窗飯罷一甌春露夢成¶風雨翻江」
#+END_VERSE
¶

#+BEGIN_VERSE
「　鍊盡人間機巧卻能隨處安閑雲深舊迷歸路木落¶今見他山」
#+END_VERSE
¶

#+BEGIN_VERSE
「　讀書不求甚解偶爾會意欣然點筆疾書窗紙倚蒲¶卻看罏煙」
#+END_VERSE
¶

#+BEGIN_VERSE
「　負日自然捫蝨看山不覺成詩快暖啼禽歸去受風¶林影參差」
#+END_VERSE
¶

** 夏日三首¶

#+BEGIN_VERSE
「　鳥啼不妨意寂日長但覺身閑掃地要延遺照掩扉¶推出青山」
#+END_VERSE
¶

#+BEGIN_VERSE
「　軒借誰家脩竹簟留滿眼清秋手倦拋書枕臥一聲¶殿角風甌」
#+END_VERSE
¶

#+BEGIN_VERSE
「　掩卷高眠客去望雲乞食僧歸秋近柳陰低瘦年高¶瘴髮能稀」
#+END_VERSE
¶

** 和人夜坐三首
<pb:KR6q0193_J_014-0640c>¶

#+BEGIN_VERSE
「　句好真堪供佛泉幽欣更同僧閑塵自橫涼簟飛蚊¶故遶篝燈」
#+END_VERSE
¶

#+BEGIN_VERSE
「　行道疾於轉馬坐禪危若蹲鴟瓜皮能作地獄荷香¶解破毗尼」
#+END_VERSE
¶

#+BEGIN_VERSE
「　忠子定應詩瘦隆禪甘作書癡兩客絕無消息千峰¶見我棲遲」
#+END_VERSE
¶

** 即事三首¶

#+BEGIN_VERSE
「　目誦自應引睡手談聊復忘紛一曲青林門巷數聲¶白鳥江村」
#+END_VERSE
¶

#+BEGIN_VERSE
「　茶味尚含春意鳩鳴忽覺村深掃地風能施手過門¶月解論心」
#+END_VERSE
¶

#+BEGIN_VERSE
「　妙語欲澆舌本故人忽到眉尖雲薄茶煙索石浪寒¶竹色侵簾」
#+END_VERSE
¶

** 用高僧詩云沙泉帶草堂紙帳卷空床靜是真¶
消息吟非浴肺腸園林坐清影梅杏嚼紅香¶
誰住原西寺鐘聲送夕陽作八首¶

#+BEGIN_VERSE
「　江素塵泥疏遶泉清晝夜澄明氣入茅堂蕭爽潤滋¶草木鮮榮」
#+END_VERSE
¶

#+BEGIN_VERSE
「　松榻獨安枕簟紙幃長隔埃塵輝映夜窗明月下藏¶夢蝶幽人」
#+END_VERSE
¶

#+BEGIN_VERSE
「　煩擾自茲深隱寂寞相與沉冥淡泊既諧真性恬頤¶復順生經」
#+END_VERSE
¶

#+BEGIN_VERSE
「　風月冥搜秀句詩家肺腑同期自古人間俗物此心¶雖死奚知」
#+END_VERSE
¶

#+BEGIN_VERSE
「　舍後樹林深秀日中陰影繁濃宴坐時來有籟炎威¶欲入無從」
#+END_VERSE
¶

#+BEGIN_VERSE
「　杏實殘籠金色楊梅爛染臙脂氣味新鮮可口清甘¶喉舌多時」
#+END_VERSE
¶

#+BEGIN_VERSE
「　源塢似甘西畔精廬於此相鄰迎接喜能忘我住山¶知是何人」
#+END_VERSE

<pb:KR6q0193_J_014-0641a>¶

#+BEGIN_VERSE
「　林外鳴鴉零亂山頭落日微紅樓臺迥然暝色谷幽¶巳答疏鐘」
#+END_VERSE
¶

** 臨清閣二首¶

#+BEGIN_VERSE
「　泯泯下窺軟碧洄洄忽作驚湍時看稚子對浴少陵¶詩眼長寒」
#+END_VERSE
¶

#+BEGIN_VERSE
「　邑勢自然藏勝江空表裏含秋夜棹近人明月襄陽¶應在漁舟」
#+END_VERSE
¶

** 贈珠侍者二首¶

#+BEGIN_VERSE
「　我是布毛侍者解藏陷虎鋒機勘破諸方歸去一籐¶深鎖煙霏」
#+END_VERSE
¶

#+BEGIN_VERSE
「　一等心華自照不煩春色須開安用翻瀾千偈卻輸¶枯木寒灰」
#+END_VERSE
¶

** 誠上人試手游方二首¶

#+BEGIN_VERSE
「　隨處千巖萬壑一缽雲行鳥飛歲月卻還驚浪蒙頭¶破衲同歸」
#+END_VERSE
¶

#+BEGIN_VERSE
「　跡要風蟬蛻殼道愧泥龜六藏面上唾痕莫拭自然¶知見含香」
#+END_VERSE
¶

** 拄杖寄子因二首¶

#+BEGIN_VERSE
「　百節紫藤風骨得自泐潭石門不受雲居勾絡定知¶臨濟兒孫」
#+END_VERSE
¶

#+BEGIN_VERSE
「　作伴經游巳遍住山尚存典刑寄與毗耶作戲當場¶攛出驚人」
#+END_VERSE
¶

** 分韻得風字¶

#+BEGIN_VERSE
「　鷗寒爭浴暮雨舟閑放縱江風一幅花光平遠誰藏¶覺範詩中」
#+END_VERSE
¶

** 歸九峰道中¶

#+BEGIN_VERSE
「　四五疊峰深處歸去開荒南畝是非不得扶犁春曉¶一蓑煙雨」
#+END_VERSE
¶

** 贈誠上人四首¶

#+BEGIN_VERSE
「　熅火扶持清境篝燈點破黃昏凍耳欣聞軟語冷齋
<pb:KR6q0193_J_014-0641b>¶忽變春溫」
#+END_VERSE
¶

#+BEGIN_VERSE
「　衝雪來尋覺範思時山說靈源此夕蔣陵二老畫出¶韋郎五言」
#+END_VERSE
¶

#+BEGIN_VERSE
「　覓句初聞試手吐詞果復驚人夜覺千巖晝永曉看¶萬瓦生春」
#+END_VERSE
¶

#+BEGIN_VERSE
「　對書只圖遮眼題詩何必須編且看無情說法群山¶雪盡蒼然」
#+END_VERSE
¶

** 書阿慈意消室¶

#+BEGIN_VERSE
「　風過淵明臥處林閒子厚來時睡起一杯春露壁間¶數句坡詩」
#+END_VERSE
¶

** 愿監寺自長沙遊清修依元禪師興發復入城¶
余口占四首贈之¶

#+BEGIN_VERSE
「　過江問大溈路失腳到小廬山慚愧沒箇虜子滿堂¶都是鄉關」
#+END_VERSE
¶

#+BEGIN_VERSE
「　自笑乾陪奉漢人誇熱肺腸僧飯了脫剝打睡椎門¶擊撼不應」
#+END_VERSE
¶

#+BEGIN_VERSE
「　秋來又入重城滿腹憨腮驚人只欠一箇布袋便是¶彌勒化身」
#+END_VERSE
¶

#+BEGIN_VERSE
「　閑裏雖無白業笑中自有丹沙啜我同遊蓬島箇中¶棗大如瓜」
#+END_VERSE
¶

** 答慶上人三首¶

#+BEGIN_VERSE
「　連日顛風斷渡一番花信催春殘夜華鯨吼粥夢回¶窗月窺人」
#+END_VERSE
¶

#+BEGIN_VERSE
「　米嶺脊吞西嶽筠谿尾插漳江興發扁舟尋子夜晴¶風揭蓬窗」
#+END_VERSE
¶

#+BEGIN_VERSE
「　雨後哦君佳句華氣如川方增石出水生微渚雲閒¶山露寒層」
#+END_VERSE
¶

** 贈溈山湘書記二首¶

#+BEGIN_VERSE
「　山學春愁眉黛水如含笑花香睡起憑高凝睇淺紅¶數筆殘陽」
#+END_VERSE

<pb:KR6q0193_J_014-0641c>¶

#+BEGIN_VERSE
「　住山心巳老大看雲情轉虛閑東華軟紅縱好無因¶飛到窗間」
#+END_VERSE
¶

** 偶書¶

#+BEGIN_VERSE
「　屋破不至露寢食乏不至餐氈此身投老未死萬事¶一切隨緣」
#+END_VERSE
¶

** 登洪崖橋與通端三首¶

#+BEGIN_VERSE
「　行盡幾重添秀雷奔響落晴空散坐煮茶為別雲間¶一徑微通」
#+END_VERSE
¶

#+BEGIN_VERSE
「　雞聲亂人語秀山色涴我衣裳洗盡人間熱惱還君¶坐上清涼」
#+END_VERSE
¶

#+BEGIN_VERSE
「　同到洪崖橋上水光射著山寒為君更透妙語乞與¶西山老端」
#+END_VERSE
¶

** 湘山偶書¶

#+BEGIN_VERSE
「　暖壓催花小雨晴宜到面和風鶯舌管絃合調蘭芽¶雪玉分叢」
#+END_VERSE
¶

** 和人二首¶

#+BEGIN_VERSE
「　玉骨解藏歲月飢膚不受塵埃落筆驚鴻掠紙延僧¶春露浮杯」
#+END_VERSE
¶

#+BEGIN_VERSE
「　寂寥空山獨夜蕭條古木清秋風月誰家搗練江頭¶何處釣舟」
#+END_VERSE
¶
石門文字禪卷第十四
<pb:KR6q0193_J_014-0642a>¶

