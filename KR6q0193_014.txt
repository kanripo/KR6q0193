# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:31
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 13

余在制勘院晝臥念故山經行處¶用空山無人
　　　水流花開為韻寄山中道友八首
山帔蒙霜頂跏趺巖石中夜寒虎痾痒林静月升空
掃徑偶停箒幽懐凝佇間暮樵迷向背餘響答空山
數峯横杳靄空翠疑有無落日誰同看啼猿我欲呼
新晴収雨脚宿霧隔花身睡美不知曉啼禽解喚人
<pb:KR6q0193_SBCK_014-1b>
舍南一曲溪春漲半篙水去作落崖聲雪花濺山翠
墮薪行且拾愛此林徑幽偶坐欹斜石忽逢清淺流
明白庵前路辛夷樹已花竊香知犯律匹練墨翻鵶
棐几自香滑寳書時一開道根九連絡清境更壅培
　　病中寄山中故舊八首¶
室空無侍者唯置一匡牀萬事俱衰落但餘常寂光
身心俱寂滅想念亦紛紜此是維摩老無生不二門
我心若有生夢境堪把玩目前今洞然底處藏憂患
雲門達法空玄沙見根蔕兩翁脱生死一味多爽氣
心光本無礙慳貪空蓋纒一切但仍舊自然常現前
<pb:KR6q0193_SBCK_014-2a>
靈源坐癡兀萬事付天真何事禪和子相逢礙塞人
臨濟十世孫泐潭克家嗣一唱主中賔不容留意地
本色出家兒機輪盤珠走須學老華亭用處無滲漏
　　明白庵六首¶
如來功徳力内外悉清浄念起勿随之自然心無病
形與佛祖等道致人天䕶戒浄福人天心空同佛祖
石火機鋒上那容著意根透情名出世離念是知恩
瑞鹿吾所慕勇决敢不勉夜來歸夢清疑在啼猿巘
老去一庵深聊將自浄心要當酬佛祖終不負叢林
歸路山花發欣然折一枝動容揚古路不墮悄然機
<pb:KR6q0193_SBCK_014-2b>
　　粹中自郴江瑩中與南歸時¶余在龍山容泯齋
　　　為誦唐詩入郭随緣住思山破夏歸之句為
　　　韻十首
哀蟬滿風聽草樹初茂宻空齋有竒事屋角寒藤入
客來理清言客去依蒲褐道鄉知不遥髣髴見城郭
希夷登嶽頂典子相追随天風落笑語想見對談時
子從兩人傑此逰真勝緣他年傳故事一葉共湘川
遥知歌座中随意吐十住海門妙蓮華應逐談詞吐
我庵無量相泯迹變清思覺範如新故空華今盛衰
松下朅來見依然冰雪顔未須驚世故且復臥看山
<pb:KR6q0193_SBCK_014-3a>
高誼今照人劇談舊驚座别來如許久一見千愁破
無生師子窟僧寳光照夜我如龜六藏一庵聊作夏
千峯夕陽外空翠揺煙霏終古無求處相看一笑歸
　　和昭黙堂五首¶
相見自完全分明透語言衲僧猶聽瑩入户不知門
道骨清如玉閑拳痩策時鈍根并鶻眼到此自分岐
此堂常説法亦是主中賔無地容啗啄緣渠徹骨貧
睡餘供漱盥齒頰帶茶甘兄弟知家法從教鶖子慚
倦依蒲褐坐脱體露全機曲篆風窓細煙横一縷㣲
　　又次韻五首
<pb:KR6q0193_SBCK_014-3b>
擬心成剰法況復更随言試凭堂中几閑看窈窕門
智識不到處言詮路絶時欲藏還露骨叶帶更多歧
痩容無住著舉手評來賔不是無言説雖窮不諱貧
夢裏尋音響教休定不甘忽知眉蓋眼開著替人慚
言語皆為病全提却物機更無遮掩處兀坐笑㣲㣲
　　李成徳畫理髪搔背¶刺噴䎳耳為四暢圗乞詩
　　　作此四首
經月得樓颼頭懶垢不靧樹間一梳理道與精神㑹
痒處搔不及賴有童子手精㣲不可傳齬齒一轉首
呿口眼尾垂欲噴將未發竟以紙用事快等船出閘
<pb:KR6q0193_SBCK_014-4a>
耳痒欲拈去猛省須用䎳注目深探之踈快滿鬚髪
　　余所居竹寺門外有谿流石橋¶汪履道過余必
　　　終日既去送至橋西履道誦笑别廬山逺何
　　　煩過虎谿之句作十詩以見寄因和之
披雲斵竒峯稍稍墮危峭百年能㡬何萬事付一笑
方經脱手春又復送餘熱懸知到故山定與秋風别
故山久不歸田園廢耕鉏但餘玉澗碧依舊繞吾廬
吾廬亦何有草屋八九間牀頭挂濕水枕上見他山
夫子固真亮剛勁如何逺玉骨定含秋出語便清婉
西齋君去後别緒亂於莎乃知長笑語始奈客愁何
<pb:KR6q0193_SBCK_014-4b>
我詩水清淺隻鵠浴不煩君才正豪邁霜足擁華軒
門前短石橋日日送君過歸來院落間還作北窓臥
一從秃毛髪萬事成乖阻貪食等飢鷹酣眠如飽虎
與君㳺戲處箇中無悟迷氷華來脉正不獨是曹谿
　　履道書齋植竹甚茂用韻寄之十首¶
君家清癯生風姿極孤峭我欲為傳真世豈無笑笑
笑笑解衣處酒後耳先熱筆端走精神葉葉無差别
汪郎工筆耕萬巻供犂鉏我方買牛具賃屋隣子廬
胷中有竒趣詩成談笑間往來無一事城郭似居山
曉庭蒲葉翻天涯歸夢逺尚記泊舟時隔水桑婉婉
<pb:KR6q0193_SBCK_014-5a>
月華潑空壁露顆壓庭莎哦詩欲仙去無計奈君何
雖住城隍寺而無迎送煩清風如有素時復到南軒
南軒絶低小亦無佳客過相看兩無言徑作對牀臥
詩狂欲發言因此難韻阻君看短後兒掉臂搏怒虎
暫借人間路未達忽如迷石門端不逺歸思亂筠谿
　　履道見和復答之十首¶
怪君巋如山詩句最竒峭此篇如縛須為作陸雲笑
君馭秋風來破我殘夏熱方欣對榻眠遽作虎谿别
曾約還康山披蓑共春鉏東林縛我屋西崦置子廬
百年駒過隙世事撚指間誰能脱秃帽從我歸故山
<pb:KR6q0193_SBCK_014-5b>
公詩如淵明語直氣益逺此篇猶可人幽趣更清婉
佳人如美玉華裾似春莎百年被束縛奈此青山何
所居逺城市已絶送迎煩頼有隔橋子時來過小軒
静聞鬭牛犇閑數羣螘過秋風拂庭槐枕書欲酣臥
與君居相連長恨笑談阻作詩歌追蹤人笑學畫虎
思澀不自勝援筆真欲迷那堪屋漏雨供此不盡谿
　　登控鯉亭望孤山¶
大江自吞空中流湧孤山欲取藏袖中歸置几案間
　　因事¶
太平無事僧死時是今日逢緣不借中無間功不立
<pb:KR6q0193_SBCK_014-6a>
　　叢秀軒¶
幽軒如鏡淨⬤好嚲雲鬟不用稱叢秀為君名照山
　　次韻曽侯贈庵僧¶
野僧自是閑不復知閑味譬如庵中人不見庵外事
　　次韻履道雨霽見月二首¶
昨夜中庭樹隂寒葉上稠今宵掃踈影寫出十分秋
雨洗詩䰟健梅梢月色新遥知愁絶處對影只三人
　　次韻資欽提舉二首¶
雅志在丘壑不甘絲竹圍摩挲林下石忽憶釣魚磯
爽氣諸峯曉閑心古井波小樓新得句清絶似隂何
<pb:KR6q0193_SBCK_014-6b>
　　和珣上人八首¶
生死鏡中像非面亦非鏡像既無起滅心豈纒垢浄
不了號無明了知名真智如人因地倒而起亦因地
木頭與碌磚抛出無巧妙無寔法於人即是我綱要
句下無活路知渠見處偏君看珠走地不定始知圎
萬法如有功夢事應存體但知一月真寧許墮非是
既了超四句自然絶百非電光石火上不許更追惟
毁譽不入念方知心已空魔宫并虎穴還與道場同
問訊跛挈師汝今亦知有棒打不囘頭乃爾能掣肘
　六言絶句<md:KR6q0193_J_014-0639b>¶
<pb:KR6q0193_SBCK_014-7a>
　　夏日睡起歩至新豐亭觀雲庵墨妙與僧坐松
　　　下¶作五詩明日阿振試沐華矮牋請錄之因
　　　序焉五月十六日大熱亭上忽雨如翻盆枕
　　　書而寢乃覺日向夕隔墻荷氣俱風而至臥
　　　見䆫間逺峯㸃㸃可數為之詩曰
踈牗自分山翠矮墻不隔荷香睡美不知雨過覺來¶
一有㣲涼
　　要阿振出門山已瞑而煙翠重重一抹萬疊¶秀
　　　峯缺處日脚横度紅碧相通餘暉光芒倒射
　　　作虹霓色㣲風忽興新秧翻浪如巻輕羅坐
<pb:KR6q0193_SBCK_014-7b>
　　　新豐亭流目而長吟讀雲庵老人戲墨為詩
壁上龍虵飛動坐中金玉鎗然起望㣲雲生處一聲¶
相應殘蟬
　　扶杖而東渡五位橋曲折而北松下逢道人賢
　　　公喜為之詩曰¶
賢也嶔嵌厯落軒然頤頬開張松下偶然相值立談¶
愛子清狂
　　乃相與濯足于落澗泉語笑不相聞於是聽其
　　　聲于習觀亭為之詩曰¶
臥聽石間流水起尋洞口歸雲但願一生如此閑㳺
<pb:KR6q0193_SBCK_014-8a>
更復同君
　　須㬰月出疊石峯側散坐於知隠橋¶以遲之余
　　　謂二子曰兹遊也與存豁輩何逺所恨倔强
　　　嗟不及耳乃詠而歸鐘已絶而廊廡寂無聲
　　　為之詩曰
月在留雲峯上人行落澗聲中歸去殷牀鐘歇滿庭¶
風露濛濛
　　登控鯉亭望孤山¶
水面㣲開笑靨山形故作横陳彭澤詩中圗畫為君¶
㸃出精神
<pb:KR6q0193_SBCK_014-8b>
　　悼山谷五首¶
蘇黄一時頓有風流千載追還竟作聯翩仙去要将¶
休歇人間
人間識與不識為君折意消䰟獨入無聲三昧同聞¶
阿字法門
自顧面無四目何止心雄萬夫和得靈源雅曲繡繻¶
更綰流蘇
鬚鬢滄浪夢幻江湖厭飫平生一旦便成千古壊桐¶
絃索縦横
平昔馭風騎氣如今夜雨荒丘欲動西州華屋空餘
<pb:KR6q0193_SBCK_014-9a>
南浦漁舟
　　李端叔自金陵如姑谿寄之五首¶
東坡坐中醉客讓君翰墨風流爲作羊曇折意莫年¶
淚眼山丘
老去田園可樂秋來禾黍登場相見雞豚社飲諠譁¶
曖熱谿堂
數疊夕陽秋巘雨餘眼力衰時可是招要歸思故應¶
醖造新詩
月下一聲風笛尊前萬頃雲濤玉堂他年圗畫臥看¶
今日漁舠
<pb:KR6q0193_SBCK_014-9b>
舉世誇君筆語霧豹渠知一斑莫問人間非是且看¶
醉裏江山
　　戲呈師川駒父之阿牛三首¶
今代南州孺子要是萬人之英安得際天汗漫著此¶
海上長鯨
風鑒晴雲霽月衣冠紫陌黄塵勿笑鐸駞長臥起來¶
便自過人
阿牛骨相似舅文章定能世家差勝宗武不韈猶作¶
添丁畫鵶
　　陳瑩中居合浦余在湘山三首寄之<md:KR6q0193_J_014-0640a>¶
<pb:KR6q0193_SBCK_014-10a>
心在青牛城下身行白鶴泉西何日相逢一笑看君¶
飽食蛤蜊
海門何啻千里行人替我生愁逺爾妄生分别閻浮¶
等是一漚
聞道希夷處士今居訶梨仙村要看筆端三昧重談¶
醫國法門
　　寄巽中三首¶
屋角早梅開徧墻隂殘雪消遲簾巻一場春夢窻含¶
滿眼新詩
文章風行水上嵗月舟藏壑中自怪頂明玉鉢人疑
<pb:KR6q0193_SBCK_014-10b>
筆夢春紅
舅相决予十■塵埃羡子清閑孤坐定非禪病剃頭¶
猶有詩斑
　　送實上人還東林時余亦買舟東下四首¶
世事但堪眼見此生何殊夢㳺未倩青山掩骨且牽¶
黄衲蒙頭
有客恵然過我踈眉秀骨巖巖且復柔槎凍耳聽君¶
放意高談
説盡廬山勝處寂然相對無言東崦峯頭月出依約¶
如聞白猨
<pb:KR6q0193_SBCK_014-11a>
我已作成行計喜君亦有歸期何日虎谿松下却説¶
江海别時
　　余㳺鍾山宿石佛峯下因上人自歸宗來贈之
　　　六首¶
曽共故山寒食忽驚廬嶽重陽想見洞庭橘柚纍垂¶
又出青黄
世議嗟嗟廹隘白頭相視如新只有淵明似我逢人¶
故面成親
君住青鸞谿上我留石佛峯前捉手粲然一笑秋容■¶
更撑天
<pb:KR6q0193_SBCK_014-11b>
却度來時危徑斷崖落照孤烟分手更無可奈相看¶
只有凄然
已是浮雲身世更餘一鉢生涯是處青山可老何妨¶
乗興為家
西風夜吹客夢霜清更入鍾山且作跳魚縦壑㑹看¶
倦鳥知還
　　和人春日三首¶
冰缺涓涓嫩水栁渦剪剪柔風滓色盡情澄曉㳺絲¶
放意垂空
暖壓催花小雨晴宜到面和風鶯舌管絃合調蘭芽
<pb:KR6q0193_SBCK_014-12a>
雪玉分叢
攬衣欲起還眠杜宇一聲春曉家童走報新事山茶¶
昨夜開了
　　山居四首¶
深谷清泉白石空齋棐几明窓飯罷一甌春露夢成¶
風雨翻江
鍊盡人間機巧却能随處安閑雲深舊迷歸路木落¶
今見他山
讀書不求甚解偶爾㑹意欣然㸃筆疾書窓紙倚蒲¶
却看罏煙
<pb:KR6q0193_SBCK_014-12b>
負日自然捫蝨看山不覺成詩快暖啼禽歸去受風¶
林影參差
　　夏日三首¶
鳥啼不妨意寂日長但覺身閒掃地要延遺照掩扉¶
推出青山
軒借誰家脩竹簟留滿眼清秋手倦抛書枕臥一聲¶
殿角風甌
掩巻高眠客去望雲乞食僧歸秋近栁隂低痩年高¶
瘴髪能稀
　　和人夜坐三首<md:KR6q0193_J_014-0640c>¶
<pb:KR6q0193_SBCK_014-13a>
句好真堪供佛泉幽欣更同僧閑麈自横涼簟飛蚊¶
故遶篝燈
行道疾於轉馬坐禪危若蹲鴟⬤皮能作地獄荷香¶
解破毗尼
忠子定應詩痩隆禪甘作書癡兩客絶無消息千峯¶
見我棲遲
　　即事三首¶
目誦自應引睡手談聊復忘紛一曲青林門巷數聲¶
白鳥江村
茶味尚含春意鳩鳴忽覺村深掃地風能施手過門
<pb:KR6q0193_SBCK_014-13b>
月解論心⬤
妙語欲澆舌本故人忽到眉尖雲薄茶煙索石浪寒¶
竹色侵簾
　　用髙僧詩云沙泉帶草堂紙帳巻空牀静是真
　　　消息¶吟非浴肺腸園林坐清影梅杏嚼紅香
　　　誰住原西寺鐘聲送夕陽作八首
江素塵泥踈遶泉清晝夜澄明氣入茅堂蕭爽潤滋¶
草木鮮榮
松榻獨安枕簟紙幃長隔埃塵輝映夜窓明月下藏¶
夢蝶幽人
<pb:KR6q0193_SBCK_014-14a>
煩擾自兹深隠寂寞相與沉㝠淡泊既諧真性恬頤¶
復順生經
風月冥捜秀句詩家肺腑同期自古人間俗物此心¶
雖死奚知
舍後樹林深秀日中隂影繁濃宴坐時來有籟炎威¶
欲入無從
杏實殘籠金色楊梅爛染臙脂氣味新鮮可口清甘¶
喉舌多時
源塢似甘西畔精廬於此相隣迎接喜能忘我住山¶
知是何人
<pb:KR6q0193_SBCK_014-14b>
林外鳴鵶零亂山頭落日㣲紅樓臺逈然瞑色谷幽¶
已答踈鐘
　　臨清閣二首¶
冺泯下窺軟碧洄洄忽作驚湍時看稚子對浴少陵¶
詩眼長寒
邑勢自然藏勝江空表裏含秋夜棹近人明月襄陽¶
應在漁舟
　　贈珠侍者二首¶
我是布毛侍者解藏䧟虎鋒機勘破諸方歸去一藤¶
深鎻煙霏
<pb:KR6q0193_SBCK_014-15a>
一等心華自照不煩春色須開安用翻瀾千偈却輸¶
枯木寒灰
　　誠上人試手游方二首¶
随處千巖萬壑一鉢雲行鳥飛嵗月却還驚浪蒙頭¶
破衲同歸
迹要風蟬蜕殻道愧泥龜六藏面上唾痕莫拭自然¶
知見含香
　　拄杖寄子因二首¶
百節紫藤風骨得自泐潭石門不受雲居勾絡定知¶
臨濟兒孫
<pb:KR6q0193_SBCK_014-15b>
作伴經游已徧住山尚存典刑寄與毗耶作戲當場¶
攛出驚人
　　分韻得風字¶
鷗寒争浴暮雨舟閑放縦江風一幅花光平逺誰藏¶
覺範詩中
　　歸九峯道中¶
四五疊峯深處歸去開荒南畒是非不得扶犂春曉¶
一蓑煙雨
　　贈誠上人四首¶
煴火扶持清境篝燈㸃破黄昏涷耳欣聞軟語冷齋<md:KR6q0193_J_014-0641b>¶
<pb:KR6q0193_SBCK_014-16a>
忽變春温
衝雪來尋覺範思時山説靈源此夕蒋陵二老畫出¶
韋郎五言
覓句初聞試手吐詞果復驚人夜覺千巖晝永曉看¶
萬瓦生春
對書只圗遮眼題詩何必須編且看無情説法羣山¶
雪盡蒼然
　　書阿慈意消室¶
風過淵明臥處林閒子厚來時睡起一杯春露壁間¶
數句坡詩
<pb:KR6q0193_SBCK_014-16b>
　　愿監寺自長沙逰清修依元禪師興發復入城
　　　余口占四首贈之¶
過江問大溈路失脚到小廬山慚愧沒箇虜子滿堂¶
都是鄉關
自笑乾陪奉漢人誇熱肺腸僧飯了脱剝打睡椎門¶
擊撼不噟
秋來又入重城滿腹憨腮驚人只欠一箇布袋便是¶
彌勒化身
閑裏雖無白業笑中自有丹沙啜我同逰蓬島箇中¶
棗大如⬤
<pb:KR6q0193_SBCK_014-17a>
　　答慶上人三首¶
連日顛風斷渡一畨花信催春殘夜華鯨吼粥夢回¶
窓月窺人
米嶺脊吞西嶽筠谿尾挿漳江興發扁舟尋子夜晴¶
風掲蓬窓
雨後哦君佳句華氣如川方増石出水生㣲渚雲閒¶
山露寒層
　　贈溈山湘書記二首¶
山學春愁眉黛水如含笑花香睡起慿高凝睇淺紅¶
數筆殘陽
<pb:KR6q0193_SBCK_014-17b>
住山心已老大看雲情轉虗閑東華軟紅縦好無因¶
飛到窓間
　　偶書¶
屋破不至露寢食乏不至飡氊此身投老未死萬事¶
一切随緣
　　登洪崖橋與通端三首¶
行盡㡬重添秀雷犇響落晴空散坐煮茶為别雲間¶
一徑㣲通
雞聲亂人語秀山色涴我衣裳洗盡人間熱惱還君¶
坐上清涼
<pb:KR6q0193_SBCK_014-18a>
同到洪崖橋上水光射著山寒為君更吐妙語乞與¶
西山老端
　　湘山偶書¶
暖壓催花小雨晴宜到面和風鶯舌管絃合調蘭芽¶
雪玉分叢
　　和人二首¶
玉骨解藏嵗月飢膚不受塵埃落筆驚鴻掠紙延僧¶
春露浮杯
寂寥空山獨夜蕭條古木清秋風月誰家搗練江頭¶
何處釣舟
<pb:KR6q0193_SBCK_014-18b>
石門文字禪巻第十四<md:KR6q0193_J_014-0642a>¶
