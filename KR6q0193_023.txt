# -*- mode: mandoku-view -*-
#+TITLE: 石門文字禪
#+DATE: 2015-09-11 10:03:32
#+PROPERTY: BASEEDITION J
#+PROPERTY: WITNESS SBCK
#+PROPERTY: JUAN 22
<pb:KR6q0193_SBCK_023-1a>
石門文字禪卷第二十三¶
　　　宋江西筠溪石門寺沙門釋德洪覺範著¶
　　　　門人覺慈編錄　西眉東巖旌善堂校¶
　序
　¶　五宗綱要㫖訣序¶
傳曰人能自重然後可與言學余以謂自重者必其¶
天資才全而識遠何以知之張子房三世相韓韓爲¶
秦所滅時年二十許弟死不葬袖鐡椎擊始皇悞中¶
副車走匿下邳乃能跪履於父老及佐高帝定天下¶
漢業已成粃糠王侯掉頭不顧思與赤松子遊韓信
<pb:KR6q0193_SBCK_023-1b>
㣲時自藏於怯淮隂少年易之使出跨下一市大笑¶
而色不怍及爲高帝大將一軍盡驚而氣不矜談笑¶
而破趙名震天下得亡虜而師事之子房勇擊始皇¶
而謙辭封爵韓信智出跨下而明師亡虜非材全者¶
能自重如是乎邴原詣安丘孫崧學崧以書相分原¶
得書不讀曰夫學者以智髙者通書何爲哉藏書於¶
家游學四方學成以書還崧解不傳書之意崧服其¶
敏徐曠學於太學時沈重講授門弟子常千人曠所¶
質問數日辤去或問其故曰先生所講紙上語耳若¶
奥境彼所未見尚何觀重知之憚其能根矩智識粹
<pb:KR6q0193_SBCK_023-2a>
美不在糟粕文逺巧妙非止凖繩非識逺者能自重¶
如是乎吾故曰必因其天資也夫刻志功業傾心名¶
節者世間之學耳若離三界出五有者非夢幻功業¶
戲劇名節可盡而天資無張韓邴徐之英余竊憂之¶
諸佛三昧謂之甚微細智麤浮心識其能至哉菩薩¶
行海謂之旋陀羅尼門鄙陋志操其能入哉學者之¶
才如蓬芒之微而所授之道如萬鈞之重雖至愚知¶
其不可然猶紛然不知愧可笑也為弟子者心非其¶
師而貌敬之為師者實鄙弟子而喜授以法上以數¶
相覊縻下以諂相欺誑慢侮法道甚於兒戲嗚呼昔<md:KR6q0193_J_023-0687b>¶
<pb:KR6q0193_SBCK_023-2b>
清辨菩薩以芥子擊修羅窟而隱候龍華道成乃問¶
未決之事謂今彌勒未具徧知也辨之求師何其難¶
也達摩達恨師子尊者不令嗣祖渡谿見女子浣露¶
其足念曰此脛乃爾白晳耶師子忽至曰今日之心¶
可嗣祖乎師子之求弟子何其審也大法寢逺名存¶
實亡其勢則然蓋嘗中夜起喟爲之涕零余少游方¶
所歴叢林幾半天下而師友之間通踈粹美者尚多¶
見至精深宗教者亦已少矣又三十年還自海外罪¶
廢之餘叢林頓衰所謂通踈粹美者又少況精深宗¶
教者乎百丈法度更革略盡輒波及綱宗之語言如
<pb:KR6q0193_SBCK_023-3a>
雲門綱宗偈曰康氏圓形滯不明魔深虚䘮擊寒冰¶
鳳翥巳飛霄漢去晉鋒八博擬何憑雲門非茍然作¶
也而昧者無地寄其意識輒易以循其私曰晉鋒八¶
法審如易者之意則康氏圓形魔深虚喪又何義哉¶
洞山渡水見影偈曰切忌從他覓迢迢與我踈吾今¶
獨自往處處得逢渠渠今正是我我今不是渠應須¶
與麽㑹方始契如如其言契如如但一文殊無二文¶
殊故曰渠今正是我我今不是渠旨甚明白而昩者¶
易之曰渠今不是我我今不是渠遂令血脉斷絶豈¶
曹洞旨趣乎仰山臨終付法偈曰一二二三子平目
<pb:KR6q0193_SBCK_023-3b>
復仰視兩口無一舌即是吾宗旨兩口無一舌溈山¶
之牛一身兩號之意而昩者易之曰兩口一無舌審¶
如易者之言則是共功時功尚何論哉臨濟付法偈¶
曰沿流不止問如何真照無邊説似他離相離名人¶
不禀吹毛用了急須磨吹毛劔也用即磨之意不欲¶
犯鋒耳而昩者易之急還磨旨趣安在哉而以之不¶
疑可謂陋哉獨法眼未遭更易行恐不免耳昔阿難¶
聞誦佛偈曰若人生百歲不識水潦鶴未若生一日¶
而得決了知謂曰吾從佛所聞異於是應曰不善諸¶
佛機非水潦鶴也誦者告其師師應曰阿難耄矣所<md:KR6q0193_J_023-0687c>¶
<pb:KR6q0193_SBCK_023-4a>
記錯謬夫諸佛機乆而尚為水潦鶴豈渠今正是我¶
我今不是渠不作梁武喧爭之語晉鋒八博不作右¶
軍草書乎因編五宗機緣以授學者使傳誦焉¶
　　華嚴同緣序¶
余聞一切衆生識種皆具十法界性謂佛菩薩緣覺¶
聲聞四聖天人傍生餓鬼地獄阿修羅六凡是十種¶
性本無性隨所熏起任運成就有人於此為諸人等¶
談無上道解脱知見一切衆生皆證圓覺則識性熏¶
發佛種如是乃至爲諸人等談不義語毀謗三寶一¶
切障道之法則識性熏發惡道種是故如來世尊毎
<pb:KR6q0193_SBCK_023-4b>
謂衆曰善男子善知識者是汝等最大因緣能令汝¶
軰明見佛性離苦成道事彼知識不惜身命又菩薩¶
願力願與衆生爲不請友其所立誓惟欲衆生悟心¶
成佛然諸衆生自棄自賤貪戀生死飄流諸趣不能¶
逢遇善知識善友如萬頃波尋一瓦礫今惠臻道人¶
欲以是毗盧藏微塵章句不思議妙義結萬人同觀¶
看其設心欲熏發一切衆生佛乗之種是其願力爲¶
不請友而我大衆同得值遇譬如肓&KR0027;值浮木孔當¶
生難遭之想起增上善心使易成就竢其畢作爲卵¶
塔書萬人名各藏於塔中虚空可殞而此願力如爍
<pb:KR6q0193_SBCK_023-5a>
迦羅惟願刹刹塵塵證明我說嗚呼六道以憂畏飢¶
餓之火所逼燒尚不聞有佛安得聞經哉唯人道一¶
切成就既已見佛又復聞經而不請友曲折誘導更¶
復惰慢作跛驢心是眞自棄凡我見前法界性侶幸¶
同進道惠臻道行高潔而飽叢林受持願力久矣成¶
熟是故今同普告大衆是日已過命亦隨減唯加鞭¶
此道是眞知恩政和五年二月十九日書¶
　　洪州大寧寛和尚語錄序¶
但識綱宗本無寔法又曰若以寔法與人土亦難消¶
巖頭說法指人甚要而語不煩亦何嘗鉤章棘句險<md:KR6q0193_J_023-0688a>¶
<pb:KR6q0193_SBCK_023-5b>
設詐隱務爲&KR0007;妙哉故其得友如雪峯有子如羅山¶
於生死之際如洞視户庭未嘗留情近世叢林失其¶
淵源以有思惟心爭求寔法唯其以是爲宗也故高¶
則妄見勝妙之境下則波爲世諦流布而綱宗䘮矣¶
余猶及見前軰能言老黄龍同時所游從有若楊歧¶
㑹翠巖眞大寧寛皆一時號明眼而㑹與眞所得法¶
子照映江左語言布寰宇獨寛公少見機緣有石門¶
宗杲上人抗志慕古俊辯不羣徧游諸方得此錄讀¶
之而喜曰雖無老成尚有典刑此語老宿典刑也其¶
可使後學不聞乎即唱衣鉢從余求序其所以命工
<pb:KR6q0193_SBCK_023-6a>
刻之嗚呼杲之嗜好可謂與世背馳彼方尊事大名¶
譽者傳授其語而杲獨取百年物故老僧之語欲以¶
誇學者不亦迃乎雖然㑹有賞音者耳¶
　　臨平妙湛慧禪師語錄序¶
傳曰雖無老成尚有典刑典刑且次之則老成蓋前¶
人所甚貴也又曰惡夫碔砆之亂玉則似之而非者¶
又其所甚疾也貴老成疾似之而非者一人之情千¶
萬人之情是也近世禪學者之弊如碔砆之亂玉枝¶
詞蔓説似辯博鉤章棘句似迅機茍認意識似至要¶
懶惰自放似了逹始於二浙熾於江淮而餘波末流
<pb:KR6q0193_SBCK_023-6b>
滔滔汩汩於京洛荆楚之間風俗爲之一變識者憂¶
之俄有叢林老成者嶄然出於東呉說法於錢塘諸¶
方衲子願見爭先川輸雲委於座下法席之盛無愧¶
圓照大通於是天子聞其名驛召至京師住大相國¶
寺智海禪院是謂妙湛禪師慧公未嘗貶剝而諸方¶
屈伏不動聲氣而萬僧譲雄彼似之而非者不攻而¶
自破如郭中令之單騎見虜孔北海之高氣讋魏以¶
其荷負大法故稱法窟龍象以其搏噬邪解故稱宗¶
門爪牙也余與禪師游舊且少相好不見之二十年¶
宣和三年十月初吉有仲懷禪者過余湘上出其示<md:KR6q0193_J_023-0688b>¶
<pb:KR6q0193_SBCK_023-7a>
徒語爲示昔蓮花爲聰道者作禮曰雲門兒孫猶在¶
余則以手加額望臨平呼曰豈雪竇顯公復爲吳人¶
說法乎何其似之多也¶
　　僧寶傳序¶
曹谿之道至南嶽石頭江西馬祖而分爲兩宗雲門¶
曹洞法眼皆宗於石頭臨濟潙仰皆宗於馬祖天下¶
叢林號爲五家宗派嘉祐中逹觀曇穎禪師嘗爲五¶
家傳略其世系入道之緣臨終明驗之効但載其機¶
緣語句而已夫聽言之道以事觀既載其語言則當¶
兼記其行事因博採别傳遺編參以耆年宿衲之論
<pb:KR6q0193_SBCK_023-7b>
増補之又自嘉祐至政和之初雲門臨濟兩宗之裔¶
卓然冠映諸方者特爲之傳依倣史傳各爲贊辭綂¶
八十有一人分爲三十卷書成於湘西之南臺宣和¶
五年正月八日伏遇判府安撫大學降貴令辰繕寫¶
呈獻仰祝台筭許旌陽白日仙去天詔書曰赦汝不¶
事先祖之罪佳汝施藥呪水之功夫施藥呪水期於¶
活人者也活人而能致飛仙況壽考乎余觀安撫大¶
學其牧民臨政皆得佛法之至要和而爲生威而爲¶
殺生殺皆以活人爲本嘗生瀏陽囚徒十有二人於¶
死中佛法之見於和者也戮一賀文而億萬生齒安
<pb:KR6q0193_SBCK_023-8a>
堵佛法之見於威者也其妙用活人之功較之旌陽¶
殆相萬矣惟其得法之淵源實出於圓照本禪師而¶
不可誣也故余特以禪書為獻伏冀燕間之暇少賜¶
披覽豈勝幸甚¶
　　嘉祐序¶
禪師諱契嵩字仲靈藤州人也少從洞山聰禪師遊¶
出世湖山乃嗣其法其道微妙而末法學者器近而¶
不能曉悟而公亦不肯少低其韻以俯循其機因歎¶
曰吾安能圓鑿以就方柄哉聞之聖賢所為得志則¶
行其道否則言而已言之行由是為萬世法使天下<md:KR6q0193_J_023-0688c>¶
<pb:KR6q0193_SBCK_023-8b>
學者識度修明逺邪林而遊正塗則奚必目擊而受¶
之謂已之出邪即閉關著書以攻正祖宗所以來之¶
之　為十二巻又别定祖圖書成擕之京師因内翰¶
王公素獻之仁宗皇帝又爲書先焉上讀至呂固爲¶
道不爲名爲法不爲身歎愛其誠旌以明敎大師賜¶
其書入藏書既送中書時魏國韓公琦覽之以示歐¶
陽文忠公公方以文章自任以師表天下又以護宗¶
不喜吾道見其文謂魏公曰不意僧中有此郎邪黎¶
明當一識之公同往見文忠與語終日遂大喜由是¶
公名振海内遂買舟東下居永安精舍而歸老焉公
<pb:KR6q0193_SBCK_023-9a>
雖於古今内外之書無所不讀至於安危治亂之略¶
當世同人少見其比而痛以律自律其身其學端誠¶
爲歸宿之地而慕梁惠約之爲人以其學校其所爲¶
未見少差其考正命分於賢聖出處之際尤爲詳正¶
觀學者循竒巧而不知本也乃作壇經贊亡孝背義¶
又循養其欲也乃作孝篇十二章士大夫不顧名實¶
多是已非他乃作輔敎編學者茍合自輕不貴尚以¶
修德也乃題遠公影堂記其所慕也乃作茨堂序因¶
風俗山川之勝欲以抛擲其才力以收景趣乃作武¶
林志至於長詩贊而已殆所謂太山之一毫芒耳公
<pb:KR6q0193_SBCK_023-9b>
終於湖山而火化不壞者六物天下聞其風者爲之¶
首東長想嗚呼一匹夫雲行鳥飛天地之間視萬乗¶
之尊其天地之遠也顧巨公貴人雲泥之異也而一¶
旦以其所爲之書獻天子爲之動容天下靡然向其¶
風而卒能酬其志豈非其所自信修誠之效歟後之¶
學者讀其書必有掩巻而三歎者也元符元年中秋¶
日高安某序¶
　　陳尊宿影堂序¶
陳尊宿者斷際禪師之高弟也嘗庵於高安之米山¶
以母老於睦遂歸編蒲屨售以爲養故人謂之陳睦<md:KR6q0193_J_023-0689a>¶
<pb:KR6q0193_SBCK_023-10a>
州臨濟至黃檗衆未有知之者而公獨先知之嘗指¶
似斷際曰大黃之門必此兒也雲門祕傳於公人所¶
知之而公更使謁雪峯曰當嗣之不然吾道終不振¶
矣雲門臨濟能不忘其言故宗一代天下古今依此¶
以揚聲其德澤方進未艾也夫二子方其匿耀也其¶
施爲未有以異於人而卒不能逃公之言何也古之¶
人篤聞其信已故其處心也公惟其公是以自知之¶
審而知人之詳也今之世雖有通人遠才不小同已¶
則横議疾之不掩則謗之而已通人遠才固自負而¶
群小又工於爲謗冝乎其贅隅於世也而庸下之徒
<pb:KR6q0193_SBCK_023-10b>
能阿其所好故爭厚恩之環目遲以爲嗣庸下者固¶
欲顯於人而好名者素快同於已宜乎其豐隆於時¶
也吾行四方有年矣見此種人何限而恬然不知怪¶
世衰道微一至於此使其聞公之風見公之像其何¶
以施眉目耶嗚呼期臨濟必大黃檗之門而其嗣方¶
大盛知人之詳也祝雲門嗣雪峯庶未其詰自知之¶
審也傳曰知人則哲自知則明吾於睦州公見之矣¶
公之影堂在高安南之四十里所謂米山者也¶
　　昭黙禪師序¶
李北海以字畫之工而世多法其書北海笑曰學我
<pb:KR6q0193_SBCK_023-11a>
者拙似我者死當時之人不知其言有味余滋愛之¶
蓋學者所貴貴其知意而已至於蹤蹟繩墨非善學¶
者也豈特世間之法爲然出世間法亦然黃檗運公¶
師事百丈大智禪師而迅機大用毎凌壓之百丈固¶
嘗歎曰見與師齊減師半德見過於師方堪傳授&KR0007;¶
沙備師從雪峯眞覺禪師最久備遂爲談根門無功¶
幻生幻生法門其論皆揭佛祖之奥雪峯亦嘗撫其¶
背曰豈意衰暮聞此妙法汝再來人也吾所不及然¶
雪峯百丈之道益尊而黄檗&KR0007;沙得爲的嗣初未嘗¶
印脱其語言順朱其機因以欺流俗此道寂寥久矣<md:KR6q0193_J_023-0689b>¶
<pb:KR6q0193_SBCK_023-11b>
乃今於黄龍清禪師見之公爲晦堂老人侍者而名¶
聲已閙聞叢林其超情獨脱之論無師自然之智當¶
機宻用人不敢觸其鋒雖晦堂唯知加敬而已雙井¶
徐禧德占黄庭堅魯直此兩翁世所謂人中龍也往¶
來山中與公語未嘗不屈折咨嗟以爲不及以故天¶
下士大夫悅慕願見想望風采公名惟清自號靈源¶
叟世爲洪州武寧陳氏子童子時誦書日數千言伊¶
吾上口有異比丘過書肆見之引其手熟視大驚勸¶
其父母使出家公即忻然往依高居某爲師幾何爲¶
僧受具足戒即起遊方初謁法安禪師欲傾心受法
<pb:KR6q0193_SBCK_023-12a>
法安曰子他日洗光佛日照耀末運苦海法船也一¶
壑豈能畜汝行矣無自滯公因徧歷諸方晩歸晦堂¶
久之初開法於舒州之太平衲子雷動雲合而至未¶
嘗謹規矩而人人自肅江淮叢林號稱第一洪州轉¶
運使王公桓迎公歸黄龍欲以繼晦堂老人未幾晦¶
堂化去公亦移病乃居昭黙堂宴坐一室頽然人莫¶
能親踈之然見之者皆各得其懽心至於授法鉗椎¶
鍜煉則學者如菸莵視水車然莫知罅隙其提唱議¶
論初不許學者傳錄有得其片言隻句者甚於獲夜¶
光照乗然余於公爲法門昆弟氣宇英特愼許可獨
<pb:KR6q0193_SBCK_023-12b>
首肯余可以荷擔大法頃於山中日有異聞嘗曰今¶
之學者多不脫生死者正坐偷心不死耳然非學者¶
過也如漢高帝詔韓信以殺之信雖死而其心果死¶
乎今之宗師爲人多類此古之道人於生死之際遊¶
戲自在者巳死却偷心耳如侯景兵至建鄴武帝御¶
大殿見之神色不變輭語撫慰而侯景汗下不敢仰¶
視退謂人曰蕭公天威逼人吾不可以再見也侯景¶
固未嘗死而其心巳滅絶無餘矣古之宗師爲人多¶
類此吾觀今諸方說法者鉤章棘句爛然駭人正如¶
趙昌&KR0030;花寫生逼眞世傳爲寶然終非眞花耳其應<md:KR6q0193_J_023-0689c>¶
<pb:KR6q0193_SBCK_023-13a>
機引物以曉人皆類此大觀三年秋余以&KR0042;法嬰難¶
越明年春病臥獄中公之的子德逢上人以書抵余¶
曰昭黙病遂有書付禪師使人不能候而去余矍然¶
而起坐念公平生竒德美行恐即死後世莫得以聞¶
故爲䟽其略以授逢使往謁道鄉居士求文刻石於¶
山中以傳信後世云大觀四年正月二十五日石門¶
某序¶
　　濳庵禪師序¶
法道東來授受之際必因師弟子之賢茍非其人道¶
不虚行如雲起而龍隨鶴鳴而子和其周旋之久機
<pb:KR6q0193_SBCK_023-13b>
緣之著而特以侍者稱者如鳥窠之有㑹通南陽有¶
應眞趙州有文遠南院有守廓慈明有海善翠巖有¶
慕喆而黄龍有公公諱清涼洪州新建鄧氏子世力¶
田幼超卓短小精悍去依洪崖法智爲童子年二十¶
一落髪受具足戒時武泉常寶峯月雲居舜道價壓¶
叢林公遊三老間皆䝉器許而疑終未决謁黄龍南¶
禪師南曰昔洞山見雲門門問近離甚處云查渡夏¶
在何處曰湖南報慈曰幾時離八月二十五云放汝¶
三頓棒公聞之大驚南公又曰洞山又問適來祗對¶
有何過而䝉賜棒門云飯袋子江西湖南便恁麽去
<pb:KR6q0193_SBCK_023-14a>
商量公大笑南公問何笑對曰笑者黃面浙子憐兒¶
不覺醜耳自是容爲入室父子言論久即令坐于㫄¶
去遊南嶽時先雲庵方出潙山與公復造積翠公爲¶
侍者七年南公歿隱　西山西山有惠嚴院僧死屋¶
無像設露坐公見而喟曰古人斫山開基致無爲有¶
忍懷不舉哉乃求居以修完之不五年而殿閣崇成¶
百具鼎新即棄去遊廬山南康太守徐公聞名延居¶
南山清隱寺寺在大江之北面揖廬山公門風孤峻¶
學者皆望崖而退以故單丁住山十有八年元符二¶
年秋余與弟希祖自南昌舟而東下訪之晨香夕燈<md:KR6q0193_J_023-0690a>¶
<pb:KR6q0193_SBCK_023-14b>
升堂說法如臨千衆而叢林所服玩者莫不具時時¶
钁地處置爲余言先師初事栖賢諟泐潭澄更二十¶
年宗門竒奥經論要妙莫不貫穿及因文悅以見慈¶
明則一字無用設三關以驗天下禪者而禪者如葉¶
公畫龍龍見即怖余曰毎疑三關語垂示平易而人¶
以爲難何也公曰衆生爲解礙菩薩未離覺大智如¶
文殊師利欲問空王佛義即遭擯出以其墮艱難故¶
起現行耳嗚呼自墮艱難故起現行學者大病如人¶
開眼尿牀平地喫攧然今化去三十年猶有悟其旨¶
者不無損益也有僧依十有二年公舉令住淨衆寺
<pb:KR6q0193_SBCK_023-15a>
辭行謂曰汝雖在此費歲月實不識吾家事儻嗣法¶
當不以世俗欺誑爲心其人乃嗣翠巖機焉南昌隱¶
君子潘延之與爲方外友延之迎歸西山而州郡文¶
爭命居天寧衲子方雲趨座下一時名士摳衣問道¶
公以目疾隱居龍興寺房户外之屨亦滿上藍忠禪¶
師雲盖智公之子於公爲叔姪移公居寺之東堂事¶
之如其師叢林高其誼余政和四年冬證獄太原拴¶
縛在旅邸人諱見之而公冒雨歩至撫慰爲死訣明¶
年南歸幸復見之軒渠笑曰吾不意乃復見子公壽¶
八十四目盲復明此其精敏於道志願叢林所致嗚
<pb:KR6q0193_SBCK_023-15b>
呼佛法寢遠壞衣瓦器之人亦有侈欲爲人師者爭¶
慕華構便軟暖公獨舉頽壞而新之爭欲致弟子不¶
問智愚欲岀門下而公獨精粗之爭欲坐八達衢頭¶
以自賣其道而公獨居荒遠以自珍之爭好勢利惡¶
醜而公獨犯衆惡自信而力行之毎謂弟子曰無事¶
外之理理外之事觀其措置豈其眞然之者耶¶
　　定照禪師序¶
逹磨之道六傳而至曹谿自曹谿派而爲江西石頭¶
二宗既昭天下學者翕然從之由二宗以列爲五家¶
于今唯臨濟雲門爲特盛洞山悟本禪師機鋒竪亞<md:KR6q0193_J_023-0690b>¶
<pb:KR6q0193_SBCK_023-16a>
而出年代寢遠惜其無傳元豐中有大長老道楷者¶
赫然有聲于京洛間問其師承乃投子青華嚴嫡嗣¶
青公爲大陽真子盖洞山七世&KR0007;孫也大觀元年京¶
師大法雲寺虚席有司以公有道行請于朝願令繼¶
嗣住持奉聖旨可其請未幾開封大尹李孝壽表公¶
談以禪學卓冠叢林冝有以襃顯之即賜紫方袍號¶
定照禪師左璫持詔至法雲楷謝恩已乃爲表辭曰¶
伏䝉聖慈特差彰善閣祇候譚禎賜臣定照禪師號¶
及紫衣牒二道臣戴睿恩已即時焚香升座仰祝聖¶
壽伏念臣行業迃踈道力綿薄嘗發誓願不受利名
<pb:KR6q0193_SBCK_023-16b>
堅持此志積有歲年庻幾如此僧道後來使人専意¶
佛法今雖䝉異恩若遂忝冒則自違素願何以敎人¶
豈能仰稱陛下所以命臣住持之意所有前件恩牒¶
不敢祇受伏望聖慈察臣愚悃非敢飾辭特賜允俞¶
臣沒齒行道上報天恩上閲之以付李孝壽躬往諭¶
朝廷旌善之意而楷執抝不囘開封府尹具以其事¶
聞上大怒收楷送大理寺吏知楷忠誠而適批逆鱗¶
有憐之之意問曰長老枯悴有病乎楷曰無之吏曰¶
有疾則免刑配楷曰平時有疾今實無豈敢藉疾僥¶
倖聖朝欲脫罪譴耶吏歎息久之竟就刑縫掖其衣
<pb:KR6q0193_SBCK_023-17a>
編管緇州都城道俗觀者如市皆爲之流涕而楷神¶
和氣平安歩而去如平日至緇州僦屋以居而四方¶
衲子爭奔隨之接武于道嗟乎禪師粹然一出支洞¶
山巳頽之綱道顯著于時矣而聖朝方以道治天下¶
海内肅清旌表有德天時人事適相偶如此而楷獨¶
罹此禍可疑也夫豈斯道疑獨間&KR0028;至此卒不能以¶
振興之耶抑亦夙殃成就緣㑹如是耶聞之者莫不¶
長喟余因䟽其事以授嘗識禪師者使學者知道固¶
如是而視欲勝天滅命者可以發一笑也¶
　　邵陽别胡强仲序<md:KR6q0193_J_023-0690c>¶
<pb:KR6q0193_SBCK_023-17b>
多言乃致禍器滿苦不宻人有兩三心安能合爲一¶
河壞螘孔端山隤有黿穴生存多所慮長寢萬事畢¶
此孔北海臨終時詩也而其意乃若自悔何也敎汝¶
爲惡邪則惡不可爲敎汝爲善耶則我平生未嘗爲¶
惡此范滂臨刑語其子之辭也而其意乃若自疑何¶
也徐有功方視事吏泣白曰有詔公當棄市有功置¶
筆安歩而去曰豈我獨死而諸人長不死乎三坐大¶
辟當死不憂三赦之不喜其明見自性不悔不疑而¶
卒以榮名終吾聞成就世出世間法特一切能捨耳¶
有功其亦知此乎余學出世間法者也辭親出家則
<pb:KR6q0193_SBCK_023-18a>
知捨愛遊方學道則能捨法臨生死禍福之際則當¶
捨情頃因乞食來遊人間與王公大人遊意適忘返¶
坐不遵佛語得罪至此重賴天子聖慈不忍置之死¶
篆面鞭背投之海南平生親舊之在京師者皆唾聞¶
諱見雲㪚鳥驚獨吾友强仲姁嫗守護如事其親自¶
出開封獄冒犯風雪繭足相隨三千餘里而至邵陽¶
猶不忍去嗚呼臂三折而知醫閲人多而曉相事更¶
疑危而識交態有交如子何必多爲然强仲毎見余¶
蓬頭垢汚在束縛中飲食談笑如平日言涕俱出曰¶
子殆不知世間有恥辱憂患乎抑眞石肝鐡腸也余
<pb:KR6q0193_SBCK_023-18b>
笑曰死可避乎心外無法以南北論中外則謂之失¶
宗以僧俗議優劣則謂之迷旨失宗迷旨前聖所呵¶
吾方以法界海慧照了諸相猶如虚空大千沙界特¶
空華耳何暇置朱崖於胷次哉强仲高義宻行追配¶
古人冝若知此子持此語爲我謝鄉里故人此去死¶
生一決死不失爲谷泉脫或無恙尚不失爲車中王¶
尼他日綠錦江頭相見追惟今日則尚可軒渠一笑¶
也政和元年十二月十九日海南逐客某序¶
　　送強仲北遊序¶
洛生郭玉得程高方脉六微之技隂陽不測之術漢<md:KR6q0193_J_023-0691a>¶
<pb:KR6q0193_SBCK_023-19a>
和帝時爲大醫王多有應効性仁愛雖賤如厮養必¶
盡其心力而醫貴人時或不愈帝使貴人衣厮養服¶
問醫輒効問狀對曰醫之爲言意也腠理至微隨氣¶
用巧針石之間毫芒則乖存神於心手之際可得解¶
不可得言也夫貴者以高顯臨臣臣以怖懾承之其¶
爲難也有四焉自用意而不任臣一也將身不謹二¶
也骨節不能使藥三也好逸惡勞四也針有分寸時¶
有破漏重以恐懼之心加以裁慎之志臣意且猶不¶
盡何有於病哉此其所以不愈也嗟乎人之理患不¶
能知之知之患不能行之觀玉所論甚明而竟不能
<pb:KR6q0193_SBCK_023-19b>
用雖得之亦失之之謂也玉蓋所謂有技之醫非有¶
道之醫也有道之醫如庖丁之解牛但見其理不見¶
其全牛也如孫武之誅二隊長但見其法不見呉之¶
寵姬也吾友强仲少任俠喜立竒節赴人之急難義¶
形於色慕太史子義王義方之爲人中年學道一飯¶
奉身爲伊蒲塞之行雖摧縮鋒角而劇談滑稽毎毎¶
絶倒坐客强仲蓋寓於技以游人間世者也而喜醫¶
貴人聞强仲跫然足音即其疾不辤而去余嘗問之¶
對曰吾治貴人有三易方視其疾以投藥不知有冨¶
貴如承蜩也不以天下易蜩之翼一也貴人必聰明
<pb:KR6q0193_SBCK_023-20a>
可曉以避就之理二也且吾期於活人而非事於名¶
一醉之外無所恤三也玉以四難自藏而强仲以三¶
易自顯殆所謂有道之醫也王城貴人之都㑹强仲¶
往遊焉明年山林間聞京師有異人能生人於死中¶
如秦越人華佗者必强仲也¶
　　送李仲元寄超然序¶
余至海南留瓊山太守張公憐之使就雙井養病在¶
郡城之東北隅東坡北渡嘗遊愛泉相去咫尺而異¶
味爲名其亭曰烱酌且賦詩而去其旁有堂名曰踈¶
快渠渠高深吞風吐月堂之後有軒名曰俱清倚欄<md:KR6q0193_J_023-0691b>¶
<pb:KR6q0193_SBCK_023-20b>
東望山海之勝一覽而盡得之太守又構庵于後其¶
名至遠余既居之乞橄欖于旁舍判荔樹於沙岸作¶
詩其略曰整藍乞橄欖斷樹判荔枝日作東坡羮有¶
佳客至饌山谷豆腐以餉之崇寧寺有經可借郡有¶
書萬卷太守使監中之余時乞食于市作息之餘發¶
首楞嚴之義以爲書他日以寄吾弟祖超然使知余¶
雖困窮於萬里不能忘道也仲元將渡海不欲更作¶
書如到京爲我一至天寧見因覺先爲余錄之以寄¶
超然且發萬里一笑¶
　　夢徐生序
<pb:KR6q0193_SBCK_023-21a>
余竄朱崖三年既蒙恩澤釋放政和三年十一月十¶
九日自瓊州登邁北渡將登舟有兩男子來附載佐¶
舟者識之曰此泉州徐五叔兄弟也往來廉廣歸宿¶
於瓊以販㯽榔爲業且見之二十年矣遂與俱載曉¶
渡三合流無恐未及雷州岸次日北風不可進乃定¶
石留赤岸半月日以一掬米轉手送徐生爲營炊余¶
時時弄筆硯又臥看左傳徐生黙坐久之則去十二¶
月五日風自南至天海在中日出瑩碧間舟行如鏡¶
面未及晡抵廉州對岸館於蜑&KR0369;之舍徐生盡以其¶
販具付偕載者使自至廉收米曰此吾女兄之子也
<pb:KR6q0193_SBCK_023-21b>
道人脫死地萬里獨行庸詎知無意外憂乎願護送¶
歸筠即爲買馬顧力歩隨余走七十驛而至南嶽方¶
廣寺余曰子可還此山吾家也衲子皆故人雖至筠¶
無以異此徐生固請一到高安累日不去已而曰道¶
人樂居此則可乃拜辤問所欲曰止求舟中臥讀之¶
書余曰此春秋左傳處處有之曰第與我耳因授與¶
之五年秋八月十二日晝臥夢徐生如平日懷其人¶
乃書以示超然曰蜀先主嗜結毦魏明帝好斧鑿之¶
聲夫結毦與斧鑿之聲有何好而人君嗜之未易詰¶
其所以然吾意人之相合以氣亦以是哉然徐生特<md:KR6q0193_J_023-0691c>¶
<pb:KR6q0193_SBCK_023-22a>
商賈者何從知覺範而所爲如此可不怪也¶
　　李德茂書城四友序¶
政和五年余自太原還南州過都下上元夕宿故人¶
李德茂之館德茂環積墳籍名曰書城日與筆硯紙¶
墨爲四友余曰公通籍金闕名聞縉紳而取友乃止¶
是乎德茂笑曰昔周公誅管蔡張陳解刎頸吾未嘗¶
不置巻長嘆夫踈親利害雖大聖不能保其親矧以¶
衆人之器登功名之場而欲全交乎吾家濬之知之¶
故棲遲林麓圗梁鴻老萊子之像爲友太白婆娑江¶
湖結明月爲無情之遊吾以爲白失之誇而渤失之
<pb:KR6q0193_SBCK_023-22b>
誕也管城子吾益友也直諒多聞毎與之語娓娓不¶
倦燕卿吾德友也氣清而骨輕知白而守黑固膠漆¶
之義重知見之香楮先生吾畏友也悃愊無華見地¶
明白吾見之未嘗不展盡底藴石虚中吾端友也天¶
姿剛勁琢磨以成温潤而有容知言而能黙是四子¶
從吾游神交道契忘義忘年乆矣子今乃見問何哉¶
余曰蘇易簡常輔此四人之賢爲文房四寶意非其¶
所好也德茂不名而友之宜乎同居于書城之間無¶
厭也請書以爲序使士大夫知有友四君子者自德¶
茂始
<pb:KR6q0193_SBCK_023-23a>
　　連瑞圖序¶
崇仁爲撫屬邑山川清華民俗茂美然封連南康廬¶
陵熏烝之習珥筆之風或波及之以故訟繁號稱劇¶
邑自昔及今政有能聲者才可倒指而數比歲仍飢¶
令佐非正官茍簡歲月以氣相勝而去者數矣今年¶
春奉議彭公思禹通佐仇公彥和聨翩下車思禹風¶
力敏强鑿姦鏟猾撥煩摧劇吏民驚縮以爲神號霹¶
靂手而彥和又能詳明練逹照了罅隙以禆贊之卯¶
衙退砌無人迹木隂覆庭終日而囹圄殆可羅雀於¶
是令丞抵掌清語而罷卒以爲常春夏之交雨連旬<md:KR6q0193_J_023-0692a>¶
<pb:KR6q0193_SBCK_023-23b>
早稻登場已而又雨無日民歌於阡陌之間所至相¶
和六月癸亥有千葉白蓮雙葩並榦生於縣之西池¶
乙丑有芝三莖紫頴黃英生於丞署之後堂邦人聚¶
觀不厭嗚呼天下之令佐其才賢使民畏服敏妙勵¶
精者所至尚多有之至興居一室淡然無爲而使百¶
里之内風雨時若禾黍豐登竒祥發現於花木如斯¶
邑者寡矣使吏民畏服者人也而竒祥於花木者天¶
也傳曰人無所不至惟天不容僞蓋理有固然余聞¶
精誠之至各以類感貳師將軍拔劔刺崖而飛泉湧¶
忠之至也李善自乳其主人之子而乳湩義之至也
<pb:KR6q0193_SBCK_023-24a>
古初護柩以身捍火而火滅孝之至也蔡順之母齕¶
指以呼順而順至慈之至也夫忠義孝慈之應如形¶
附影如聲赴響則兩公推誠以蒞民勤政以報國而¶
嘉瑞並見者和之至也今同治一邑氣和且爾則異¶
日坐斷國論以康濟斯民宜如何哉邦人圖二物以¶
誇四方稱頌令丞之賢故余樂爲之序¶
　　墮齋偈序¶
圓覺經云居一切時不起妄念於諸妄心亦不息滅¶
住妄想境不加了知於無了知不辨真實如人言蜂¶
醖百花之香爲甜耳永嘉曰若以知知寂此非無緣
<pb:KR6q0193_SBCK_023-24b>
知如手執如意非無如意手若以自知知亦非無緣¶
知如手自握拳非是不拳手亦不知知寂亦不自知¶
知不可爲無知自性了然故不同於木石如手不執¶
物亦不自握拳不可爲無手以手安然故不同於兎¶
角如人言所以甜者爲蜜耳而南泉曰三世諸佛不¶
知有狸奴白牯却知有如人見蜜及親嘗耳曹山以¶
墮綂三法如人以蜜觸舌自知純甜無中邉味耳南¶
州道人本忠聞之擊節賞音余曰此郎殆人類精竒¶
追友其人於百年之上遂名其所居曰墮齋請余記¶
之爲說三偈曰生在帝王家&KR0218;復有尊貴自應著珍<md:KR6q0193_J_023-0692b>¶
<pb:KR6q0193_SBCK_023-25a>
御顧見何驚異又曰紛然同作息銀椀裏盛雪若欲¶
異牯牛與牯牛何别又曰有聞皆無聞有見元無物¶
若斷聲色求木偶當成佛政和六年正月日¶
石門文字禪卷第二十三<md:KR6q0193_J_023-0692c>¶
<pb:KR6q0193_SBCK_023-25b>

