#-*- mode: mandoku-view; -*-
#+DATE: 2015-08-30 21:47:33.365645
#+TITLE: 石門文字禪
#+PROPERTY: CBETA_ID J23nB135
#+PROPERTY: ID KR6q0193
#+PROPERTY: SOURCE Jiaxing Canon Vol. 23, No. B135
#+PROPERTY: VOL 23
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0193_J_002-0581c> 
#+PROPERTY: JUAN 2

 石門文字禪卷第二¶
宋江西筠溪石門寺沙門釋德洪覺範著¶
門人覺慈編錄毘陵天甯法雲堂校¶

古詩二¶

高安會諒師出諸公所惠詩求予為賦用祖原韻¶

#+BEGIN_VERSE
「　黃塵踏遍江南岸矯首無言對河漢故山有屋埋深¶雲一夜歸心掣不斷山舟日夜去無休挽繩欲繫慚¶無由紛紛世態真一夢顧我所為如直鉤綠錦江頭¶識諒禪傾坐高談象帝先疑君即是僧太白不然無¶乃真彌天仙風襲人欲輕舉天容道氣出眉宇擁坐¶衣裳墮不收山水懷雲輕百補我今老倦亦慵參去¶死正如三眠蠶相看一笑有佳約他日同歸五老庵¶人生真若屈伸肘萍浮梗泛因邂逅料君有膽大於¶身未應搜索因詩瘦閒亭夏木初垂陰相逢還得同¶攜手未見千首萬丈光先看七步才八斗
#+END_VERSE
」¶

次韻汪履道¶

#+BEGIN_VERSE
「　老來漸覺朋儕少夜室孤禪還自照惟詩垢習未全¶除賴有汪郎恰同調嘗聞從來以類從谷風忽作虎¶應嘯交道今嗟張紙薄老人嘗乖少年約與君一笑¶似三秋此道長令洞開廓
#+END_VERSE
」¶

次韻李商老匡山道中望天池¶

#+BEGIN_VERSE
「　幽人修水上春漲冒陂田時時想見之笑頰微渦旋¶往來柴桑間妙語生雲煙廬山自高寒青碧開晴天¶倚藤望絕頂風味如斜川我思從之游子亦當勉旃¶詩成聊假寐歸夢歷層顛
#+END_VERSE
」¶

至豐家市讀商老詩次韻¶

#+BEGIN_VERSE
「　楊柳護橋春欲暗山茶出屋人未知冒田決決走流¶水小夫鏟塍翁夾籬雪晴春巷生青草煙濕人家營¶晚炊心疑輞川摩詰畫目誦匡山商老詩夜投村店
<pb:KR6q0193_J_002-0582a>¶想清境蛙滿四鄰簷月移臥看孤燈心耿耿呼童覓¶紙聊記之
#+END_VERSE
」¶

送子美友¶

#+BEGIN_VERSE
「　曉痕翠浪行將遍掠面柔風初剪剪梅頰欺寒底死¶香柳眼窺煙皺未展相看感此故意長欲別忍看春¶尚淺離情惱人深造次撩我小詩弄清婉腸斷江頭¶無語中謝郎匹馬嘶風遠
#+END_VERSE
」¶

謝安道花壇¶

#+BEGIN_VERSE
「　三月江南春不淺謝家池上開花苑層壇迸破碧琉¶璃嫩蕊簇成紅婉孌一枝兩枝和霧白素娥月下逢¶姑射十朵五朵照水紅仙姝並立瑤池東人生遇景¶須行樂莫使餘香散簾幕白雪難逃鬢上班金樽且¶對花前酌醉則傲羲軒醒則歌堯舜榮辱是非都莫¶問風雲際會自有時忠義果然天不困君今還作天¶涯客憑闌正遇群芳拆不插群英醉上林人謂少年¶真可惜明年再獻平戎策順風高舉摩天翼大手親¶提卻日戈刈除天下閒荊棘古人養花如養賢我今¶說花心亦然栽培直欲助真宰扶持造化工陶甄時¶人莫以花為浼大都自是人情改若使人情長似花¶相看顏色年年在謝安道輩真難得不容蒿艾生墻¶側不勞巧手寫丹青不學世人畫墻壁靈苗自有天¶然格門外溪光長瀉碧更向溪光種碧桃宛然便是¶神仙宅謝家池館勝瑤臺淺白深紅次第開為報賞¶花君子道何須東海覓蓬萊
#+END_VERSE
」¶

送覺海大師還廬陵省親¶

#+BEGIN_VERSE
「　老蹤滄海珠道價壓千古莫年還東吳豈不以親故¶世衰道陵夷學者例頑魯處處如塵沙紛然不容數¶但誇謝公子乃翁墮江渚坐令乳臭兒高論不少懼¶安知覆漁舟甚媿編蒲履大師京國來秀色見眉宇¶笑談出流輩亦自有佳處懷親不能休飲食忘匙箸
<pb:KR6q0193_J_002-0582b>¶醉翁鄉里賢安角誦翁語人老尚康健春寒與秋暑¶念之憑高樓白雲入瞻顧浩然有歸興掣肘徑馳去¶遙知到螺江杜林聞布穀迎門一調笑讙極但摩拊¶童頭想懷橘衣椹應戲舞聊用慰其心高追古人步¶此詩語散緩細讀有奇趣譬如食橄欖入口便酸苦¶勿示癡道人被罵吾累汝
#+END_VERSE
」¶

送瑜上人歸筠乞食¶

#+BEGIN_VERSE
「　蜂房蟻穴天魔宮青蓮忽生樓閣重升堂撾鼓集衲¶子爭看掣電飛機鋒耆年過憂食時至欲學遣化毗¶耶翁瑜禪聞之粲一笑此老變怪驚兒童我當乞行¶等貧富欲使勝利傳無窮出門掌缽何所詣胡馬舊¶聞嘶北風霜清月冷動歸思已覺荷山生眼中會看¶對眾捧瓔珞平等心華含太空
#+END_VERSE
」¶

仇彥和佐邑崇仁有白蓮…¶

#+BEGIN_VERSE
「　宰肉杜樹陰豈無天下志用材樸楔間已有經綸意¶欲觀臨大事必自小者耳彭侯偉傑姿要是千乘器¶小邑試牛刀不滿一笑喟仇亦何所為睡足時隱几¶原多深夜耕門有晝眠吏三年愛等毋百里平如水¶政化不自知草木發奇瑞論人或多舛唯天不容偽¶耿泉豈知忠元乳豈知義應之捷影響物有固然理¶此堂濕青紅賓從時畢至應為文字飲硯席生佳氣¶崇仁有白蓮雙葩並幹柢芝草而叢生應時華裾翠¶吏民起獻觴願酬太平醉
#+END_VERSE
」¶

居上人自雲居來訪白蓮社話明日告歸作此送之¶

#+BEGIN_VERSE
「　浮雲山盡際花木迎春暉佳人殊方來見之消渴飢¶藉草坐松影粉香時落衣氣貌秀可掬出語超幽微¶巖壁鐘聲寂山陰花發稀去袂挽莫留又作甌峰歸
#+END_VERSE
」
<pb:KR6q0193_J_002-0582c>¶

次韻汪履道¶

#+BEGIN_VERSE
「　君去中秋猶一缺爽氣洗開倍明徹昨夜宵晴獨倚¶欄露冷鳴廊卷風葉百年客舍熟黃梁夢境偶逢還¶偶別寒霜擁鼻公豈免百年死灰我何說故國天涯¶眼力衰飛鳥當還倦始知可憐此別秋方壯未審重¶來是幾時
#+END_VERSE
」¶

予與故人別因得寄詩三十韻走筆荅之¶

#+BEGIN_VERSE
「　天不逸群君獨立洞徹心胸秋色入於中堆積萬卷¶餘筆力至處風雷集刃游理窟無全牛端與腐儒到¶固執昔年囊綻露微鋩已陟雲梯最高級縱令大醉¶賦凌雲玄珠閉眼從頭拾森張秀骨真神駒顧盻絕¶塵那可縶然予亦是個中流恨不識君只依悒西園¶道人工文章覽詩愧歎不復習野僧頑鈍誰比數而¶得聽君論軻伋別來三月鄙吝萌鬧聞傳習新詩什¶翻瀾妙語驚倒人氣燄霜鋒光熠熠此詩初得喜未¶展烏鳴下啄雞得粒初如積水窺落霞淺碧穠紅相¶間輯又如霜曉聽邊風十萬軍聲何翕翕筆鋒正銳¶物象貧降旌狼藉詩魔泣嶔崎太白不得儔倔強退¶之自莫及蠅頭細字好生書為君卷束藏幽笈嗟予¶衰老百無能園圃自鋤瓶自汲人間萬事一笑空流¶年忽忽將三十形骸念念非昔人暗中負去何其急¶朅來蹇剝猶可哂兩眼欲昏愁淚澀擎盂專作口腹¶謀骨立侯門聽與給舊山歸去成蹉跎半年飄泊留¶城邑詩源荒涸如廢池淺穴敗隄微有濕不量更擬¶和陽春枯木鑽膏竹瀝汁夜樓無語立西風月華如¶水清堪挹君居若耶溪水東我舍秋河半山隰露冷¶亦應思故人篋有緹衣餘十襲碧光當戶應可掬頑¶翠撐天空嶪岌撚須落日意無窮片片催詩暮雲歙¶知君今作蟠泥翁頭角那能久埋戢妙齡素有廊廟¶具破袞煩君重補緝我亦東西南北人從今預可揩
<pb:KR6q0193_J_002-0583a>¶杖笠早晚風雲際會時雷震一聲龍起蟄
#+END_VERSE
」¶

蒲元亨畫四時扇圖¶

#+BEGIN_VERSE
「　畫工妙物無不可誰能筆端自忘我醉蒲睡著呼不¶聞但見解衣磐礡贏起來漱墨滋破硯霜綃只尺開¶紈扇點綴四時無不有但覺眼前紅綠眩雲破連峰¶青碧開林梢時復見樓臺斷橋落日空流水為問秦¶人安在哉春山杳靄知何處夏木森森蔽雲雨秋陰¶未破雪滿山笑指千峰欲歸去看山對客憶蛾眉客¶去愁多自不知滿眼匡廬看畫軸平生坐媿虎頭癡¶萬事浮雲定何有白鶴歸來千載後江山長在身世¶忙歲月不移舟壑走對此未歸心欲折借君玉斧修¶圓月會看談笑滿清風詎使人間畏炎熱
#+END_VERSE
」¶

贈閻資欽¶

#+BEGIN_VERSE
「　名都大藩地英俊蔚如林烏靴青衫中時見閻資欽¶風度若英特杳然自清深借無軒冕意功名亦相尋¶合是廊廟具下僚那敢沉郵亭款夜語霜清特攜衾¶篝燈伴清對商略雜古今譬如武庫開錯粲森球琳¶詩工出奇麗寫物意在琴絕如歐陽公但欠雪滿簪¶句法本嚴甚頗遭韓柳侵願為匿盆麝恥作躍爐金¶世無子期耳廣陵誰賞音何當學梅福九江歸雲岑
#+END_VERSE
」¶

次韻見寄二首¶

#+BEGIN_VERSE
「　心親出傾蓋氣合論夙因久已仰高誼竊伏淮海濱¶夫子真自重不減南國珍笑談帶富貴翰墨生精神¶譬如千江月處處能分身而予續高韻坐客譏效顰¶安知磁石針妙處無陳新思君欲夜話痛嗟隔城闉
#+END_VERSE
」¶

#+BEGIN_VERSE
「　熟讀寄來詩秀色摩清春便覺海棠雨圓吭爭滑唇¶游絲登百尺飛絮沾泥塵要當為設榻敷以白疊巾¶看君把麈尾抑氣思舊申涼肝藉苦語激烈敢不遵
#+END_VERSE
」¶

次後韻¶

#+BEGIN_VERSE
「　平生邁往氣醞造次公狂才高簿書縛貌和無歎傷
<pb:KR6q0193_J_002-0583b>¶君看此風味自是萬夫望利害方焚和唾笑皆清涼¶穎皋舊廬在頃稻連畝桑時以笏拄頰阻隔如澗岡¶少陵功名念看鏡毛髮蒼長哦和秋雨旁林更聞螿¶人生行樂耳萬事付一觴淮南謫天廚大言忘巽床¶吾儕本疏拙閱世忘否臧願言置此喙無咎持括囊¶桂賢供火浴龜虛得刳腸一蓑煙雨蝸兩角我耕南¶畝君開荒
#+END_VERSE
」¶

送通上人游廬山¶

#+BEGIN_VERSE
「　少年四方志一杖餘疊巾朝來過微雨扁舟買南津¶廬山冠天下況復當青春遙知泊星渚雲開蒼翠新¶相看發一笑瀑布垂天紳虛漢清月上山空無四鄰¶應懷千載姿坐榻空埋塵興來得好語錄寄北山人
#+END_VERSE
」¶

夏日西園¶

#+BEGIN_VERSE
「　晚庭一霎過暑雨高林相應山蟬鳴南窗夢斷意索¶寞床頭書卷空縱橫蔬畦日涉已成趣起來扶杖園¶中行葵英豆莢小堪摘矮榆高柳陰初成野禽啄果¶時落地池塘蓋水新荷平歸來西屋斜陽在原舍尚¶聞春簸聲
#+END_VERSE
」¶

廓然送僧之邵武頗敘宗族以自激勸次韻¶

#+BEGIN_VERSE
「　道人秀傑僧中龍揮斤八極轉蒼穹雖然削弱不勝¶服童稚亦可揕其胸世人徒見例禿髮安知璞玉混¶鈆銅顧君自是無營者千山何事來忽忽山衣一披¶出松際蕭然自有清散風我狂如君不知恥駑力亦¶須追高蹤作詩頗亦敘宗祖秀氣傑句爭豪雄讀之¶吐舌頸為縮忠義能爾形於中初如迷徑失向背忽¶得車首分西東從來惷直失計置蝟頭但可衲帔蒙¶飯餘便寢百無事可以傲視金蓋重乃今得名齊物¶志激快如鳥初出籠願君勿復忘此語他年吾欲觀¶事功
#+END_VERSE
」¶

自豫章至南山月下望廬山
<pb:KR6q0193_J_002-0583c>¶

#+BEGIN_VERSE
「　扁舟秋晚離南浦片席搖風望星渚揚瀾大浪晴拍¶天南山窈窕開蓮宇倒墻散策一登臨便擬掩關深¶處住吾生飽食隨東南去亦無求住無取江山得意¶且題詩從游況復皆真侶青燈灼灼夜窗深對床臥¶聽風甌語忽驚憂患一笑空便覺此生真逆旅隔岸¶廬山金碧開月明尚記曾游處何當乘興更一游興¶闌卻向鍾山去
#+END_VERSE
」¶

送德上人之歸宗¶

#+BEGIN_VERSE
「　湓江萬朵真藍潑寒空翔舞狂如活白龍擘開蒼翠¶飛爛銀鱗甲千尋發春巖觸石聲震山金石谼洞奏¶深壑野風吹斷蒙山雲松端彷彿遺樓閣中有道人¶如嬰兒頹然一身無所為而今妙譽走天下衲子向¶風爭奔馳自嗟匏繫天一角睫交去夢渺難追何時¶再拜覲珠玉激昂吐我胸中奇上人今向山中去明¶年應到雲生處紫霄峰下如相逢持我此詩煩寄語
#+END_VERSE
」¶

夏日陪楊邦基彭思禹訪德莊烹茶分韻得嘉字¶

#+BEGIN_VERSE
「　炎炎三伏過中伏秋光先到幽人家閉門積雨蘚封¶徑寒塘白藕晴開花吾儕酷愛真樂妙笑談相對興¶無涯山童解烹蟹眼湯先生自試鷹爪芽清香玉乳¶沃詩脾抨紙落筆驚龍蛇源長浩與春漲激力健清¶將秋氣嘉須臾沓幅亂書几環觀朗誦交驚誇一聲¶漁笛意不盡夕陽歸去還西斜
#+END_VERSE
」¶

贈李敬修¶

#+BEGIN_VERSE
「　荷山錦水靈秀鍾半千嘉運生英雄李郎年少韻酒¶落天容道骨軒仙風下帷默與賢聖對鉤深索隱皆¶旁通肝腸盤屈疊麗錦心胸洞徹光玲瓏文章氣燄¶長萬丈那應筆夢生春虹桂枝未折白月窟麻衣尚¶走紅塵中巖僧素有孝基眼觀人雖眾無如公昂霄¶聳壑跬可待行行不用啼途窮
#+END_VERSE
」
<pb:KR6q0193_J_002-0584a>¶

贈王性之¶

#+BEGIN_VERSE
「　性之自是英特人唯恐富貴來逼身我非寶公亦識¶子地上復見天麒麟眉間爽氣照秋色山水頓覺生¶精神胸中撐拄萬卷讀對客傾瀉如崩雲不恨子未¶識和仲但恨和仲未識君道山歸計儻可緩且復白¶帢拖紅塵他年攜我渡弱水僥倖一看瀛洲春詩成¶笑荅千巖響東崦峰頭湧玉輪
#+END_VERSE
」¶

次韻性之送其伯氏西上¶

#+BEGIN_VERSE
「　乃翁純孝曾種玉一雙秀榦森如束憶昨同舟游鄴¶都鬢鬚尚帶廬山綠只今追想如夢魂更堪哦子陽¶關曲霜蹄暫蹶堪一笑連壁終當照金屋且醉山中¶浩蕩春錦繡誰同賞雲谷
#+END_VERSE
」¶

次韻余慶長春夢¶

#+BEGIN_VERSE
「　阿環夢回如墮雲硯中玉纖如醉文香囊翠被不復¶見華清草木猶醺醺仙郎春光洗懷抱柔情不斷如¶芳草軟風細漲玉橫斜一尾追風北山道詞鋒落紙¶磨秋霜千首今餘萬丈光從來支遁識神駿歲月不¶知君意長
#+END_VERSE
」¶

讀慶長詩軸¶

#+BEGIN_VERSE
「　韻如春水初含風秀如蘭芽新出叢人間何從有此¶客坐令衰老忘龍鍾新詞鏘金紛滿眼妙語屑玉霏¶無窮讀之置卷欲仙去風度絕似歐陽公儒生寒酸¶不上眼江南風流翻手空那知此郎蹶然起筆端五¶色回春工只今陛下固天縱文章星斗懸高穹天生¶堯舜稷契主君宜置在明光宮雪中呵手研破硯詩¶成一笑天開容
#+END_VERSE
」¶

同慶長游草堂¶

#+BEGIN_VERSE
「　萬株蒼煙間杳然出微徑相逢知有得一笑洗孤憤¶蕭蕭半窗雨終日滿風聽綠雲到巉絕小立銳清興¶約公我輩人發此一區勝春工自無私風力亦強敏
<pb:KR6q0193_J_002-0584b>¶柳垂拂掠黃溪作揩磨淨籬間殿寒梅吳姬發微哂¶已忻鳥聲樂更愛游絲迴余郎妙天下氣與山嶽峻¶春光纏肺腸霽月磨風韻詩如畫好馬落筆得神駿¶日斜興未闌山窮春不盡更為明日游踏遍鍾山頂¶旋汲一人泉峰頭煮春茗
#+END_VERSE
」¶

慶長出仲宣詩語意有及者作此寄之¶

#+BEGIN_VERSE
「　我有忘年生氣韻亦秀拔豈惟有詩癖亦醉凌波襪¶平生慎許可期期不忍發但餘說仲宣十常在七八¶袖中出清詩韻字清到骨遙知亦說我喜氣見鬚髮¶相思一水間楚岫出毫末昨夜西風高憑欄暮天闊¶識君定何時目送孤鴻沒
#+END_VERSE
」¶

送慶長兼簡仲宣¶

#+BEGIN_VERSE
「　君詩秀氣終不沒長吉精神義山骨諸公貴人亦識¶面想見宗之雙鬢綠嗟予棄置臥空山索寞何人著¶眼看高軒一日肯過我誇聲萬口鋒刃攢當時見君¶喜不徹喜中便知有此別秋風雲帆十幅開石城浩¶蕩天水接淮南不獨江山勝國士英才從古盛期與¶高人馮仲宣小字同聯寄我篇
#+END_VERSE
」¶

吳子副送性之詩有老子只堪持蟹螯之句因寄之¶

#+BEGIN_VERSE
「　秋來殘暑猶頑賴推擠不去吁可怪哦君妙語齒頰¶清冰壺照人吐精彩絕知此公風味高想見尊前持¶蟹螯說蟬不用朱藤杖看月卻披宮錦袍大藩衣冠¶蔚城市君所過從天下士忘懷一笑餞年華醉裏千¶篇是生計相知何必蓋須傾此語荒唐卻甚真人生¶懷抱要磊落他年相逢是故人
#+END_VERSE
」¶

高氏釣魚臺¶

#+BEGIN_VERSE
「　當時呂望要周室渭水垂綸恣遺佚後來嚴陵傲漢¶家七里灘頭釣月華二賢一旦辭隱淪當年平步升¶青雲至今蹤跡耀經史千載何人能繼此宜陽高人
<pb:KR6q0193_J_002-0584c>¶真賢族構亭仍以釣魚目時人盡詠釣魚詩獨我來¶歌釣魚曲君不見吳山青湘水綠唯愛夏絃春誦聲¶相續以軻雄百氏為絲綸以周孔六經為餌屬遇時¶伸不時縮人言君釣魚我言君釣祿盛代兒孫滿場¶屋前春舉手得鯨鼇猶恐主人心不足
#+END_VERSE
」¶

李德修以烏蘭河石見示¶

予友李德修少豪逸有美才工文章一時輩流推¶
之聲稱著場屋紹聖初選於廣文至禮部好惡不¶
合有司棄去游邊往來蘭會甚久晚屏跡田園然¶
視其氣貌精特功名一念未置也政和七年上元¶
前四日過予袖中出美石一掬大小二十八枚有¶
紅青碧綠色細視之有旋螺紋如人指紋以誇予¶
曰吾嘗與諸將至古烏蘭大河河中有洲鄰夏國¶
此石得於大河洲中其為我賦之予為大笑曰君¶
同時輩流皆踐清華為顯仕躍馬食肉久矣獨從¶
予山中食脫粟玩朽石不亦大迂闊哉然德修以¶
予言為非作詩以還其石。¶

#+BEGIN_VERSE
「　烏蘭洲塞夏國口大河天來箭激溜排空但聞地喘¶吼勢撞石壁欲穿透石堅捍之不肯受攧雷濺雪喧¶夜晝千年石骨亦不朽碎為青紅雜怪醜疆場久空¶爛甲冑舉觴天子千萬壽李侯橫槊千騎後望雲賦¶詩劍礙肘徐涉河流馬俯嗅下馬得之等瓊玖萬里¶來歸亦何有出以示我為拊手笑君兒嬉忘白首李¶侯氣如春在柳大河西虜置懷袖君徒自珍世不售¶敲門那能易升斗功名偶然夢豈久道人乃爾自薄¶厚此石笑汝汝慚否
#+END_VERSE
」¶

次韻君武中秋月下¶

#+BEGIN_VERSE
「　秋光一半去無跡萬里陰晴占此夕書生醉語哦月¶詩想見看朱眩成碧白公初攜佳句歸便覺草露寒¶霑衣夜晴蘭室亦懷古領略太白懷玄暉千字一揮
<pb:KR6q0193_J_002-0585a>¶纔瞬息流珠走盤紛的皪故應奇韻自天成此詩如¶女有正色風鑒從來別俗氛吐詞句句含煙雲坐令¶一日傳萬口不減長吉題高軒君家客皆天下士放¶意高談飲文字江左風流掃地空今日追游可無媿¶嗟予禿鬢欲逃名朅來百慮霜雪凝世間垢習揩磨¶盡但餘猿鶴哀吟聲劉生餐痂亦何美玄德結𦙤應¶有旨平生清境吾所嗜正如翔鸞飲須醴君看清河¶夜升鏡微雲滅盡如磨瑩定當先生度青冥思冷魂¶澄亦幽興笑中筆陣橫詞鋒照人秀色煙茸茸調高¶未數紫芝曲酒美且臥黃金鍾人生一笑如電掣豈¶特山舟藏歲月自慚陋句類無鹽敢並高人天下白
#+END_VERSE
」¶

七月七日晚步至齊雲樓走筆贈吳邦直¶

#+BEGIN_VERSE
「　錦江風晚吹征裘幽人詩思遏不休心知無處可告¶訴掉臂直上齊雲樓憑欄展目時一快萬山奔走趨¶簾鉤回頭下視茫茫者龜囚蠶縛令人愁樓中夫子¶神仙流道容玉頰紅光浮少年讀書浩江海回春妙¶語生筆頭致君終使堯舜上大作一雨蘇林丘深山¶野僧拙筆語作詩欲贈煩冥搜艱苦思索得箇字謹¶用持上君牢收謝安昔與支遁游及其貴也加綢繆¶高風氣識正相侔他年身退百無憂復來把臂登此¶樓軒渠一笑三千秋
#+END_VERSE
」¶

王表臣忘機堂次蔡德符韻¶

#+BEGIN_VERSE
「　風埃九陌吹冠巾凍蟻旋磨無富貧憂患著人骨肉¶隔奔勢熏天吳楚親何妨社擽神其拙壑舟不暇供¶歲月句法不醫霜鬢秋邇來覽鏡莖莖雪蔡侯大家¶言不誣筆端五色圖空虛酒闌耳熱題詩處豪放超¶逸先鋒車古來百局坐奇智並頭暗中爭射利對人¶含笑真含沙幻影浮屠同一世世味甘於涴蜜刀舐¶之割利那可逃癡兒坐守忘啼哭乃欲避就空勤勞¶君看秋風秀江叟枯木形骸外塵垢屋下沙鷗交友
<pb:KR6q0193_J_002-0585b>¶同耳邊勝利蚊雷吼水光綠靜山青蔥意行回反遭¶路窮莞然一笑荅山谷忽見幽林小徑通我詩贈君¶無傑句碧灣明月不可取游人欲上忘機堂請哦蔡¶侯醉時語
#+END_VERSE
」¶

贈巽中¶

#+BEGIN_VERSE
「　道人少小來廬山水光山色供盤餐坐令山水秀傑¶氣繚繞胸中成塊摶我初未識已嗟駭誇聲萬口鋒¶刃攢故人坐上適相值妙語生我世間歡新詩脫口¶劃如霓奮毫狂赴龍蛇鑽翩翩奕奕出意外慓然茅¶屋翻狂瀾切疑湯休蹲舌底又疑醉素戲筆端作詩¶問君覓奇字留待老年偎日看
#+END_VERSE
」¶

寄巽中¶

#+BEGIN_VERSE
「　熏風度南枝餘芳委紅綠微雲生晚陰梅雨淨林麓¶穿花鵬語遲翻泥燕飛速遐想幽人居夢過倓溪曲¶清聲久絕耳斯懷抱煩燠仰道思彌高哦詩出凡俗¶脫屨滿戶外輪蹄日相逐吾徒不得人大法世陵叔¶智刃剪蒿蓬利鋒揮樸樕念往造前席初筮不我卜¶別來空相思徙倚蒼山木懸知清興多銀鉤墮盈軸¶願得三百篇遺我藏諸櫝如彼知音知價不低金玉
#+END_VERSE
」¶

次韻聖任病中作¶

#+BEGIN_VERSE
「　君詩素雄放出語秀不俗更讀病中吟清婉猶可錄¶自愧魯鈍者文字每見辱有取定鄉閭餘事亦何足¶夫子飽書史屢曬便便腹蓄深故發遠詩成驚眾目¶我詩雖不少俗馬空多肉賴遇禿毛髮苟仕安得祿¶所至有青山是處堪藏育行當拂衣去此志吾已卜¶君須更勉旃當以謙自牧功成還故鄉竹杖巾一幅¶永從林下游此詩無厭讀
#+END_VERSE
」¶

何忠孺家有石如硯…¶

#+BEGIN_VERSE
「　君不見海門比丘海為家說法光明生齒牙坐令十
<pb:KR6q0193_J_002-0585c>¶二緣生浪幻出定慧青蓮華又不見佛圖澄師氣邁¶往披拳山川俱在掌從來身世無二法勿作情與無¶情想何如巴丘老居士聲名雷霆喧一世邇來趣味¶等頭陀山中兒嬉雜童稚宅相天藏公發之卷簾萬¶山登睫眉糞除得石大如硯中有傲霜巖桂枝婆娑¶望之花六出熟視直氣終不屈言不得意以象傳桂¶枝馨香石介然
#+END_VERSE
」¶

余方登列岫愛西山思欲一游時皋上人來覓詩作此¶

#+BEGIN_VERSE
「　西山層翠長倚天我來正及社燕前城中高閣時縱¶倚妙語已復凌芳鮮方將結伴未有侶而子乃敢犯¶眾先會當披雲亂峰頂卻下濯足寒澗邊遙知笑語¶山荅響詩句時作何必編就巖折桂亦細事海棠爛¶熳燒晴川歸來仰屋念清境夜未央兮猶不眠此詩¶未到已如見戲為圖畫人間傳
#+END_VERSE
」¶

饒德操營中客世與淵才友善…¶

#+BEGIN_VERSE
「　吾聞彼上人不惰不精進觀其吐詞氣人品極爽俊¶邇來效丹霞裂冠鏟須鬢高才固難容世議久迫窘¶想於龍象群眉宇發奇韻淵才幹國器美若兵廚醞¶平生至孝節初不愧虞舜相逢大梁城連榻盡底蘊¶如開衡嶽雲仰此摩天峻此詩為渠作崖略見筆陣¶把玩立東風料峭應花信明窗小字臨握管腕不運¶愛君透真境邁往無顧徇脫身索寞濱洗我岑寂憤¶掉頭一長哦語卒意未盡
#+END_VERSE
」¶

次韻平無等歲暮有懷¶

#+BEGIN_VERSE
「　文章有神驚穎脫風雷先聽毫端落窮年秀氣不知¶休此蓋道餘德之粕大人見世當有馭一枝區區何¶足托此語令君意自消雙眸新退重重膜鼻端餘地
<pb:KR6q0193_J_002-0586a>¶大於天揮斤請看無沾堊吟詩寫字到骨清寓意乃¶佳工折莫我年十五恃豪偉廢食忘眠專製作人令¶瑕玷混吞聲將使駭世驅時惡那知任已返吾病邇¶來猛省能自薄默唇僻處兀聾癡十問煩人慵一荅¶聚呵隨罵嗟愚狂不詳乃背初心約我不怪君亦不¶嗔君獨何心惟喜躍人生異趣各有謀分定那可相¶更博君不見謫仙歷落解全真月下一尊堂獨酌又¶不見淵明坦率從所好悶遭五斗相纏縛矧予於世¶百無求紛紛固可俱拋卻歲月更如秋晚池草木向¶枯泉欲涸行看東風顛沛來又麗繁紅入斜萼
#+END_VERSE
」¶

送濟上人歸漳南¶

#+BEGIN_VERSE
「　密林影群陰露葉光翻夕幽人獨經行滿院許秋色¶幾年涉嶺海頗亦歷佳席邇來寄江寺癡坐室生白¶吾家在漳南萬頃蒼玉璧何當附舶歸重拂林下石¶此生一夢耳夢覺試尋繹倚笻作長嘯萬事付烏跡¶若有閒中吟無惜寄飛翼
#+END_VERSE
」¶

送能上人參源禪師¶

#+BEGIN_VERSE
「　我昔游東吳曾過南山寺一識山中人知是黃龍子¶超然精悍姿曉日出塵滓坐令平生懷未吐心已死¶別來今十載歲月乃如此近聞歸南都老色更豐美¶遙知君見時機妙乳生水道眼真鵝王揀辨不容擬¶應怪納飯師趕逐倒脫履萬象爭驚吁虛空笑啟齒¶卻歸下板頭破衲蒙凍耳他日重相逢煩君再指似
#+END_VERSE
」¶

夏日雨晴過宗上人房¶

#+BEGIN_VERSE
「　仲夏林木深古寺雨初足殿閣風甌鳴閒庭草空綠¶小軒試憑几解籜愛新竹點筆記題詩粉色不受觸¶道人有佳處面數良以熟翛然亦無營來往相追逐¶此時偶相值一笑天宇局何當烹壑源看此粟米粥
#+END_VERSE
」¶

次韻權巽中送太上人謁道鄉居士¶

#+BEGIN_VERSE
「　我讀瘦權詩起舞忘華顛疑與霅溪畫句法爭後先
<pb:KR6q0193_J_002-0586b>¶遙知清嘯處逸氣生雲泉聊將笑時語乞與人間傳¶思君發遐想瘦坐如癡禪便覺香爐峰青碧開連天¶太禪十年舊生計良蕭然清辰一缽外臥有三根椽¶偷笑癡種子夢幻供肥鮮鍾山領略游相值衡門前¶將謁道鄉老巨浪翻吳船想見笑撫掌衣裾雪花湔
#+END_VERSE
」¶

南昌重會汪彥章¶

#+BEGIN_VERSE
「　彥章退然才中人譏訶唾笑皆奇偉看君落筆挾風¶雷渙然成文風行水坐令前輩作九原子固精神老¶坡氣儒生寒酸不上眼此郎要是天下士嗟予生計¶等飛鳥翩翩吳頭復楚尾去年興發看京華笑傲清¶狂人背指君獨折簡坐致我迎門歡笑自挈履舊聞¶牛鳴馬不仰女逐臭夫那有理今年黃花南浦岸忽¶然見君失聲喜僧房借榻營夜語燈火照人如夢寐¶懷中卿相且袖手翰墨風流聊戲耳行看上書苫塊¶中凜凜范公只君是
#+END_VERSE
」¶

贈王敦素兼簡正平¶

#+BEGIN_VERSE
「　空山無人舟壑移坐看香燒行篆畦兄弟華軒肯過¶我墮甑與帚生光輝著屐登山亦不惡攜被假宿良¶幽期燈前綠髮映玉頰風流未數崔宗之夜談詞辯¶出神駿頓塵赤兔真權奇我欲置君帥河朔軍前千¶騎紅粧隨望雲題詩付橫槊玉帶錦袍英特姿又欲¶置君玉堂臥霧窗棐几春晝遲醉中草制敏風雨諸¶公堵立相嗟咨微吟擁鼻笑不語恐未免爾無多辭¶為君張燈掃東壁他日重來讀此詩
#+END_VERSE
」¶

贈黃得運神童¶

#+BEGIN_VERSE
「　君初髮齊眉玉頰照秋光誦詩巨萬紙一目俱五行¶不信同舍兒所閱隨廢忘姓名入清禁詔落銅山陽¶十三見天子奏對允且詳翻瀾誦五經如水傳觥觴¶環觀共嗟異朱紫如堵墻華裾小旋製初掛煩宮粧¶歸來汝水濆夾道萬夫望指目無雙裔吟嗄有此郎
<pb:KR6q0193_J_002-0586c>¶異態懸睿想行看登廟堂那知事齟齬放浪魚稻鄉¶顧我與君別忽忽移十霜更逢石門下美髯如許長¶抵掌話夙昔夜語響山房古人當大謬噪索失其常¶夫子獨何得坦率追羲皇乃為任重器愈抑道愈昌¶作詩以壽君他日未易量功成徑歸來復此山水傍¶幅巾青杖竹卒歲以徜徉
#+END_VERSE
」¶
石門文字禪卷第二
<pb:KR6q0193_J_002-0587a>¶

